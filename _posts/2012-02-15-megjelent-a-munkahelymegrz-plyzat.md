---
layout: post
title: Megjelent a munkahelymegőrző pályázat
created: 1329319589
categories:
- !binary |-
  bXVua2F2w6FsbGFsw6Fz
---
<p style="text-align: justify;">A meglévő foglalkoztatási kapacitás megtartására, a csoportos létszámleépítés elkerülésére központi munkahelymegőrző programot indított a Nemzetgazdasági Minisztérium (NGM), amelynek keretében február 14-től június 30-áig vissza nem térítendő támogatásra lehet pályázni.</p><p style="text-align: justify;">A foglalkoztatás szempontjából az új munkahelyek létesítése mellett a meglévő kapacitások megőrzése is fontos, ezért a tárca a Nemzeti Foglalkoztatási Alapból 500 millió forint erejéig vissza nem térítendő támogatást nyújt a központi munkahelymegőrző programjában, amelyet a munkaügyi központok valósítanak meg.</p><p style="text-align: justify;">A tárca számításai szerint a programra fordítható keret felhasználásával közvetlenül egy-kétezer, közvetve kettő- négyezer munkahely őrizhető meg.<br>A munkahelymegőrző program keretében biztosított vissza nem térítendő támogatást csak azok a munkaadók kaphatnak, amelyek az adóváltozások következtében az elvárt béremelést valamennyi folyamatosan foglalkoztatott munkavállalónál végrehajtották.</p><p style="text-align: justify;"><strong>Támogatást kaphatnak a legalább 50 főt, hátrányos térségben legalább 25 főt foglalkoztatók legfeljebb hat hónapra a létszámleépítés megelőzésére. A program keretében nyújtható munkahelymegőrző támogatás havi mértéke munkavállalóként a kötelező legkisebb minimálbér 120 %-ka lehet, amely 2012-ben 111.600 Ft.</strong></p><p style="text-align: justify;">A központi programban nyújtott munkahelymegőrző támogatást a munkaügyi központok biztosítják, a támogatás iránti igényt a munkáltató székhelye, illetve telephelye szerint illetékes kirendeltség fogadja és a vissza nem térítendő támogatásra vonatkozik a csekély összegű (de minimis) támogatásra vonatkozó szabály.</p><p style="text-align: justify;">A Nemzeti Foglalkoztatási Alapból (NFA) 10 milliárd Ft keretösszeggel munkahelyteremtő beruházások támogatására pályázatot írt ki a Nemzetgazdasági Minisztérium mikro-, kis és középvállalatoknak. Számítások szerint 2012-ben a 10 milliárd Ft-os keretből 5.300- 5.550 új munkahely létesítéséhez, és 10 ezer meglévő állás megőrzéséhez járulnak hozzá legalább 600- 800 vállalkozásnál.</p>
