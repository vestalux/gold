---
layout: post
title: Március 1-je a kamarai regisztráció határideje
created: 1330360627
categories:
- !binary |-
  YWTDsywgasOhcnVsw6lr
---
<p style="text-align: justify;">A tavaly novemberben elfogadott gazdasági kamarákról szóló törvény módosítása alapján <strong>2012. március elsejéig</strong> kell a <strong>gazdasági társaságoknak</strong>, <strong>egyéni vállalkozásoknak</strong> kezdeményezniük a <strong>területi kereskedelmi és iparkamaránál</strong> a regisztrációt, és <strong>március 31-ig kell megfizetni az 5 ezer forint kamarai hozzájárulást</strong>.</p><p style="text-align: justify;">A <strong>Magyar Kereskedelmi és Iparkamara</strong> adatai szerint január elseje óta eddig <strong>200 ezren</strong> kezdeményezték a kamarai regisztrációt, közülük több mint <strong>129 ezren</strong> a február elején elindított online rendszerben.&nbsp; Kitöltött és cégszerűen aláírt űrlapot be kell küldeni a cég székhelye szerinti területi kamarához, amely az 5.000 forint hozzájárulási díj megfizetése után nyilvántartásba veszi a vállalkozást.</p><p style="text-align: justify;">A 19 megyei és a fővárosi kereskedelmi és iparkamara egységes űrlapot használ, viszont a hozzájárulási díj befizetésére több lehetőség is nyílik, minden kamaránál lehet <strong>banki átutalással</strong>, vagy az <strong>ügyfélszolgálaton készpénzzel fizetni</strong>, és néhány kamara <strong>sárga csekket</strong> is ad. A nyilvántartásba vételről a kamara tájékoztatja a vállalkozást, közli a kamarai regisztrációs számát, illetve azt, hogy milyen <strong>ingyenesen igénybe vehető kamarai szolgáltatásra jogosult a regisztrált vállalkozás</strong>.</p><p style="text-align: justify;">A kötelező kereskedelmi és iparkamarai regisztráció <strong>nem érinti</strong> <strong>a főtevékenységként</strong> mezőgazdasági tevékenységet folytató vállalkozásokat, a mezőgazdasági termelőket, a magán-állatorvosi, az ügyvédi, az egyéni szabadalmi ügyvivői, a közjegyzői és az önálló bírósági végrehajtói tevékenységet folytatókat szintén nem kötelesek nyilvántartásba vételüket kezdeményezni.</p><p style="text-align: justify;">A törvény 2012. január elsejei hatályba lépését követően létrejövő egyéni és társas vállalkozások a kamarai nyilvántartásba vételt a cégbejegyzést követő <strong>öt napon belül</strong> kell kezdeményezniük. A kamarai nyilvántartásban szereplő <strong>adatok nyilvánosak</strong>, a kamaráknak az adatok nyilvánosságát 2012. június 1-jétől kell biztosítaniuk.</p><p style="text-align: justify;">A kamara korábbi tájékoztatása szerint a határidők lejárata után összeveti a beérkező regisztrációt a hivatalos cégnyilvántartásokkal, és <strong>a nem regisztráló cégeket megkeresik</strong>.<br><br></p>
