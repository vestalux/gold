---
layout: post
title: Az épületenergetikai fejlesztések megújuló energiaforrás hasznosítással kombinálva
  című kiírás felfüggesztése
created: 1360663334
categories:
- !binary |-
  cMOhbHnDoXphdA==
---
<p style="text-align: justify;">A Nemzeti Fejlesztési Ügynökség az Új Széchenyi Terv keretében megjelent az <strong>"Épületenergetikai fejlesztések megújuló energiaforrás hasznosítással kombinálva" című (KEOP-2012-5.5.0/B kódszámú) pályázati felhívást</strong> a Költségvetési szervek, költségvetési rend szerint gazdálkodó szervek és nonprofit szervezetek (beleértve a 2011. évi CCVI. törvény 7.§ (4) bekezdése szerinti Országgyűlés által elismert egyházak) pályázói kör számára, amennyiben az igényelt támogatási összeg 50 millió és 500 millió Ft közé esik,<strong> 2013. február 11-i hatállyal felfüggeszti.</strong></p><p style="text-align: justify;">A 2013. február 13., szerda 24 óráig postára adott pályázatokat a Nemzeti Fejlesztési Ügynökség elbírálja, a bírálat eredményéről a döntést követően a pályázókat tájékoztatja.&nbsp;</p><p style="text-align: justify;">A postai bélyegző szerint 2013. február 11-én és azt követően postára adott, illetve 2013. február 12-én és azt követően a Nemzeti Környezetvédelmi és Energia Központ Nonprofit Kft. ügyfélszolgálatán személyesen benyújtott pályázatok közül, a pályázati felhívásban meghatározott értékelési szempontok alapján, a minimális támogatási ponthatárt elérő vagy azt meghaladó pályázatok rangsorolása alapján kerülnek kiválasztásra a támogatott projektek, a rendelkezésre álló forrás erejéig.</p><p style="text-align: justify;">Fentiekre tekintettel a 2007–2013 programozási időszakban az Európai Regionális Fejlesztési Alapból, az Európai Szociális Alapból és a Kohéziós Alapból származó támogatások felhasználásának rendjéről szóló 4/2011. (I. 28.) Korm. rendelet 27.§ (3) bekezdése alapján a fent meghatározott időpontot követően postára adott vagy benyújtott pályázatok esetében a döntésre vonatkozó határidő 15 nappal meghosszabbításra kerül.</p>
