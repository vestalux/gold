---
layout: post
title: Tájékoztatás az 1%-ra számító civil szervezeteknek
created: 1347262514
categories:
- !binary |-
  YWTDsywgasOhcnVsw6lr
---
<p>A Nemzeti Adó- és Vámhivatal (NAV) augusztus 31-ig kipostázta azokat a felhívó leveleket, amelyekben közel 31 ezer civil szervezetet tájékoztat a felajánlott összeg várható nagyságáról, és azon törvényi feltételekről, amelyek meglétét a levél kézbesítését követő 30 napon belül a 1237A számú adatlap benyújtásával igazolniuk kell.</p><p><strong>Nem kapnak levelet azon civil szervezetek</strong>, amelyeket a NAV 2011. december 31-ig jogerőre emelkedett határozatában kizárt a 2012. rendelkező évben tett, szja 1%-os felajánlásokból történő részesedésből. A kizárt szervezetek listája megtalálható a NAV honlapján, az „Szja 1+1%” menüpontban.</p><p><!--break--></p><p>Idén sem képezi a felhívó levél mellékletét az adatlap, tekintettel arra, hogy az 2012. szeptember 1-jétől a NAV honlapjáról (<a href="http://www.nav.gov.hu" target="_blank">www.nav.gov.hu</a>) letölthető, és kitöltve – postai úton, személyesen vagy elektronikus úton – juttatható el a NAV részére.</p><p>Nem illeti meg a civil szervezetet a felajánlott szja 1%-os összeg, ha a törvényben foglalt feltételeket nem teljesíti. Különösen, ha 2012. augusztus 1. és a 1237A számú adatlap keltének időpontja közötti időszakban lejárt esedékességű köztartozása állt fenn, amelyre fizetési halasztást vagy részletfizetést nem kapott, illetve ha az adatlapot nem nyújtotta be az állami adóhatósághoz a felhívó levél kézbesítését követő 30 napon belül, illetve a késedelmét – alapos indokkal – nem mentette ki. Kivételes méltányosságot érdemlő esetben azonban az NAV eltekinthet a fentiekben ismertetett feltételek meglététől.</p><p>Az adatlapon a szervezet képviselője közölheti az adóhatósággal a szervezet főbb adatait, valamint lehetősége van arra, hogy megtegye a törvény által előírt nyilatkozatokat. Az adatlap pontos kitöltése megkönnyíti az adategyeztetéseket és gyorsíthatja a kedvezményezett részére felajánlott összeg kiutalását. Fontos, hogy a kedvezményezett az adatlapon a hatályos adatokat tüntesse fel, amennyiben ezen adatok megváltoztak, az adatmódosítás a 12T201 számú adat- és változásbejelentő lap benyújtásával történhet.</p><p>A civil kedvezményezettnek átutalt, 2012. rendelkező évi szja 1%-os összeg felhasználására vonatkozó adatokat 2012. évi átutalás esetén 2014. május 31-ig a 12KOZ számú közleményben kell az állami adóhatóság részére elektronikus úton, az Ügyfélkapun keresztül megküldenie.</p><p>Felhívjuk a figyelmüket arra, hogy jogszabályváltozás következtében a 2011. évben kiutalt szja 1%-os összegek felhasználására, illetve a 10KOZ bizonylatban tartalékolt összegekre vonatkozó adatokat a 11KOZ számú közleményben az arra kötelezett kedvezményezettnek 2013. május 31-ig, kizárólag elektronikus úton, az Ügyfélkapun keresztül kell megküldenie az állami adóhatóság részére.</p><p>A 11KOZ számú közlemény legkésőbb 2013. januártól, a 12KOZ számú közlemény 2014. januártól lesz letölthető a NAV honlapjáról.</p><p>A civil szervezetek az adatlap kitöltésével kapcsolatosan bővebb tájékoztatást kérhetnek telefonon a NAV Általános Tájékoztató Rendszerén (06-40/42-42-42) keresztül, továbbá a 1237A számú adatlap kitöltési útmutatójában részletes ismertető található a kedvezményezhetőség törvényi feltételeiről és azok igazolásáról.</p>
