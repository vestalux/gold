---
layout: post
title: Nyugdíjszámítás a KATA-t (kisadózók tételes adóját) választó főállásúaknál!
created: 1360315429
categories:
- !binary |-
  YWTDsywgasOhcnVsw6lr
---
<p style="text-align: justify;">A nyugdíjhoz szükséges szolgálati időbe, a KATA-s időszak 100 %-a beleszámít. A nyugdíj összegének megállapítása azonban már nem ennyire kedvező.</p><p style="text-align: justify;">A közleményben az NGM felhívja a figyelmet arra, hogy az öregségi nyugdíj összegének kiszámításakor viszont a katások esetében arányosítani kell. Tehát a főállású kisadózó nyugdíjának számításakor havi 81 300 forintot lehet keresetként figyelembe venni, és - mivel az 2013-ban kevesebb, mint a minimálbér - arányosítást kell alkalmazni rá a leendő nyugdíj összegének számításakor.</p><p style="text-align: justify;">A január 1-től érvényes szabályozás alapján a kata - amelynek hatálya alá bármikor szabadon be lehet jelentkezni - a 6 millió forint alatti bevételű, legkisebb vállalkozások számára jelent egyszerű, és adómegtakarítást jelentő adózási módot. A kisadózást az egyéni vállalkozók, az egyéni cégek és kizárólag magánszemély taggal rendelkező bt.-k és kkt.-k választhatják.</p><p style="text-align: justify;">A főállású kisadózók után fizetendő adó havi 50 ezer forint, a nem főállásúak után 25 ezer forint. Ez kiváltja a vállalkozás társasági adóját, valamint a kisadózóként bejelentett magánszemélyek személyi jövedelemadóját, járulékait és a rájuk tekintettel fizetendő szociális hozzájárulási adót, sőt az egészségügyi és a szakképzési hozzájárulást is.</p><p style="text-align: justify;">2013. évet érintő társasági adóváltozás. hogy a jövedelem minimum meghatározása során az összes bevételt növeli a tagi kölcsönök napi átlagos állománya növekményének a fele, amely növekményt a megelőző év utolsó napján kimutatott tagi kölcsön összegéhez kell viszonyítani.</p><p style="text-align: justify;"><strong>Egyszerűbben:</strong> Ha az adózás előtti eredmény vagy az adóalap közül a nagyobb érték nem éri el a jövedelem-(nyereség-) minimum összegét, akkor az adózó választhat, hogy az általános szabályok szerint állapítja meg az adóalapját, vagy a jövedelem-(nyereség-) minimumot tekinti adóalapnak. A jövedelem-(nyereség-) minimum a korrigált összes bevétel 2 %-a.</p><p style="text-align: justify;">A Tao. tv. 6. § (9) bekezdése – amely az összes bevételt növelő tételeket határozza meg – bővül egy újabb ponttal. A módosítás értelmében a jövedelem-(nyereség-) minimum meghatározásakor az összes bevételt növeli a taggal szemben fennálló kötelezettség napi átlagos állományának az adóévet megelőző adóév utolsó napján a taggal szemben fennálló kötelezettségét meghaladó összegének az ötven százaléka. A taggal szemben fennálló kötelezettségek meghatározásakor nem kell figyelembe venni az áruszállításból és a szolgáltatásból származó kötelezettségeket.</p><p style="text-align: justify;">A taggal szemben fennálló kötelezettség számításánál, nemcsak a tagi kölcsönöket kell figyelembe venni, hanem minden olyan tételt, amelyet a társaság a taggal szemben fennálló kötelezettségként mutat ki (így például: a jóváhagyott, de ki nem fizetett osztalékot is.)</p>
