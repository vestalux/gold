---
layout: post
title: "(Új) EVA"
created: 1334137274
categories:
- !binary |-
  YWTDsywgasOhcnVsw6lr
---
<p style="text-align: justify;"><img src="/sites/goldconsulting.eu/files/img/eva%281%29.jpg" alt="EVA" title="EVA" style="float: left; margin-right: 10px;" height="140" width="200">Az egyszerűsített vállalkozói adókörbe (eva) tartozóknak csütörtökig, <strong>április 12-ig</strong> <strong>kell befizetniük</strong> az első negyedév utáni adóelőleget, bevételük 37 százalékát.</p><p style="text-align: justify;">A múlt évben az eva körbe tartozó vállalkozások <strong>172,3 milliárd forint</strong> evát fizettek be az adóhivatalnak, ami a módosított előirányzat 96 százaléka, és közel <strong>10 milliárddal</strong> kevesebb a 2010. évinél.</p><p style="text-align: justify;">Az evakulcs 2012-ben a korábbi 30 helyett <strong>37 százalékra</strong> emelkedett, miközben az eva választhatóságának összeghatára évi 25 millióról <strong>30 millió forintra</strong> emelkedett. A parlament által 2012-re elfogadott eva bevételi előirányzat <strong>203,5 milliárd forint</strong>.</p><p style="text-align: justify;"><!--break-->A Nemzeti Adó- és Vámhivatal (NAV) közlése szerint az említett változás nyomán a korábbi 96 ezerről <strong>76,2 ezerre csökkent</strong> az eva-körbe tartozó egyéni és társas vállalkozások száma.</p><p style="text-align: justify;">A múlt év áprilisában (30 százalékos kulcs mellett) 32,8 milliárd forint evát fizettek be az adózók, az első negyedévben összesen <strong>41,1 milliárdot</strong>.</p><p style="text-align: justify;">Mint ismert, <strong>új adózási formát</strong> dolgoz ki a vállalkozások számára a Nemzetgazdasági Minisztérium - ha a kormány jóváhagyja az elképzeléseket - az év végén megszűnne az eva, és a helyét a most készülő <strong>új szabályrendszer</strong> venné át, a mértéke pedig nem lenne nagyobb a jelenlegi eva mértékénél és kisebb adminisztrációs teherrel járna – szükségtelen lenne a kettős könyvvitel bonyolult szabályainak megfelelni. Ezzel nagyjából <strong>2-300 ezer</strong> vállalkozásra bővülne az új adót fizetők köre.</p><p style="text-align: justify;">Hazánkban 850 ezer vállalkozás működik, amelyek közül nagyjából 5-600 ezer nevezhető kisvállalkozásnak. Az eva jelenlegi formája csak a honi vállalkozói szféra, megközelítőleg 80 ezres részének áll nyitva. Ezt a lehetőséget főként a szellemi tevékenységet végzők választják, a termelő-, gyártócégek vagy a több munkavállalót alkalmazó vállalkozások kiszorulnak az evából, ezen is változtatna az új adózás. A tervek szerint kikerülne a rendszerből az áfa, és az érintetteknek egyszerű szabályok szerint kellene nyilvántartást vezetniük a forgalmi adóról, valamint csak akkor kellene befizetni, ha a társaságok maguk is pénzhez jutnak.</p>
