---
layout: post
title: Márciustól módosulnak a cégbejegyzés szabályai
created: 1328627267
categories:
- !binary |-
  dsOhbGxhbGtvesOhcw==
---
<p style="text-align: justify;">A parlament múlt év végén módosította a <strong>csőd- és a cégtörvényt</strong>, valamint az ehhez kapcsolódó egyéb törvényeket is. A <strong>cégnyilvánosságról</strong>, a <strong>bírósági cégeljárásról</strong> és a <strong>végelszámolásról</strong> szóló törvény módosítása <strong>március 1-jén lép hatályba</strong>.</p><p style="text-align: justify;">A rendelet több részletét módosítja a <strong>cégbírósági formanyomtatványoknak</strong>. Ezáltal az egyszerűsített cégbejegyzési eljárásban nem lesz rovat a be nem nyújtott iratok felsorolására, mivel <strong>minden iratot csatolni</strong> <strong>kell</strong> márciustól.</p><p style="text-align: justify;">A bejegyzéskor <strong>TEÁOR szám</strong> szerint kell megadni a cég tevékenységeit, azt követően a változásokról viszont elég az <strong>adóhatóságot</strong> értesíteni, mivel a változást az adja tovább a cégbíróságnak.</p><p style="text-align: justify;">Változni fognak a <strong>cégjegyzékben</strong> szereplő tagokról és a vezető tisztségviselőkről nyilvántartott adatok is. Emiatt például meg kell adni a vezető tisztségviselők <strong>születési idejét</strong>. A korlátolt felelősségű társaság közös tulajdonban álló törzsbetéte esetén a cégjegyzék tartalmazni fogja a <strong>közös tulajdonosok adatait</strong> is.</p><p style="text-align: justify;">A rendelet tervezete rögzíti azt is, hogy - az egyesülési jogról, a közhasznú jogállásról, valamint a civil szervezetek működéséről és támogatásáról szóló törvény módosítása miatt - <strong>március 1-jétől megszűnik a kiemelkedően közhasznú jogállás</strong>.</p>
