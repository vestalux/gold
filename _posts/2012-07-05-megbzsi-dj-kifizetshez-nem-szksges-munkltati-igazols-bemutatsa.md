---
layout: post
title: Megbízási díj kifizetéséhez nem szükséges munkáltatói igazolás bemutatása
created: 1341497025
categories:
- !binary |-
  YWTDsywgasOhcnVsw6lr
---
<p style="text-align: justify;">Az adózók széles körében kialakult gyakorlat szerint a <strong>megbízási</strong> <strong>és más</strong> <strong>hasonló szerződést</strong> létesítő magánszemélyektől a kifizetők <strong>munkáltatói igazolást kérnek</strong>, mellyel a magánszemélyek a <strong>heti 36 órás</strong> <strong>biztosítási jogviszonyuk fennállását igazolják</strong>.</p><p style="text-align: justify;">Erre a társadalombiztosítás ellátásaira és a magánnyugdíjra jogosultakról, valamint e szolgáltatások fedezetéről szóló 1997. évi LXXX. törvény 2011. december 31-éig hatályos 31. § (3) bekezdése alapján volt szükség, mely előírás szerint, <em>ha a biztosított legalább heti 36 órás foglalkoztatással járó munkaviszonnyal rendelkezett, az egyidejűleg fennálló biztosítási jogviszonya alapján nem kellett pénzbeli egészségbiztosítási járulékot fizetnie.</em></p><p style="text-align: justify;">Ez a rendelkezés <strong>2012. január 1-jén hatályát vesztette</strong>.</p><p style="text-align: justify;"><strong>A 2012. évi szabályok alapján tehát a megbízási díj és más hasonló díjazás adó-, illetve járulékkötelezettségében nincs különbség attól függően, hogy a magánszemélyt más jogviszonyában legalább heti 36 órában foglalkoztatják-e. Ezért a heti 36 órás jogviszony fennállását a magánszemélynek nem kell igazolnia a kifizető felé, illetve ilyen igazolás bemutatását a megbízási díjat, más hasonló juttatást fizető foglalkoztató sem kérheti a magánszemélytől.</strong></p><p style="text-align: justify;">Fontos tudnivaló továbbá, hogy a megbízási díjban részesülő természetes személy <strong>magán-nyugdíjpénztári</strong> <strong>tagságára vonatkozó nyilatkozatra sincs már szükség</strong> 2012-ben, mivel a kötelező magán-nyugdíjpénztári tagdíjfizetés megszűnt (a maradó pénztártagoktól is <strong>10 százalék</strong> nyugdíjjárulékot kell levonni).</p>
