---
layout: post
title: Pénzforgalmi szemlélet az ÁFA fizetésben
created: 1333626857
categories:
- !binary |-
  cMOpbnrDvGd5
---
<p style="text-align: justify;"><strong><img src="/sites/goldconsulting.eu/files/img/digital.jpg" alt="digital" title="digital" style="float: left; margin-right: 10px;" height="200" width="200">2012 júniusában</strong> változnak azok a jogszabályok, amelyek a jövőben nagyobb teret nyújtanak az <strong>elektronikus számlázásnak</strong>. Jövő januártól áfa fizetésben újra lehet alkalmazni a <strong>pénzforgalmi szemléletet</strong>, vagyis az áfát csak akkor kellene befizetni, ha a pénz megérkezik – döntés még nincs, ám a politika ez irányba mutat.</p><p style="text-align: justify;">Legkésőbb <strong>2013 januárjától</strong> kiszélesítik az elektronikus számlaadás lehetőségét, ugyanis az uniós előírások szerint jóval egyszerűbbek lesznek ennek feltételei. Jelenleg meglehetősen ritka az elektronikus számlakibocsátás − ugyanis az eléggé nehézkes, hisz azt vagy <strong>minősített elektronikus aláíráshoz</strong>, vagy egy speciális rendszer, az <strong>elektronikus adatcsererendszer (EDI)</strong> használatához köti a törvény. Ugyanakkor Magyarországnak <strong>2012 decemberéig</strong> van arra ideje, hogy átvegye az <strong>EU új számlázási irányelvét</strong> - és érvénybe is léptesse - amely liberalizálja az elektronikus számlázás technikai követelményeit, ugyanis <strong>kötelező</strong> <strong>érvényű</strong> annak átvétele.<!--break--></p><p style="text-align: justify;">Az új szabályozás nem köti meg azt, hogy milyen informatikai megoldással biztosítja az adóalany a számla hitelességét: az elektronikus számla kibocsátásának az lesz a <strong>feltétele, hogy</strong> <strong>a számlát a vevő elfogadja</strong>, ebben az esetben <strong>bármely IT-technológia alkalmazható</strong> - feltéve, ha biztosított az <strong>eredet hitelessége</strong> és a <strong>tartalom sérthetetlensége</strong>. Továbbá gondoskodni kell a megfelelő <strong>elektronikus megőrzésről</strong> és biztosítani kell az <strong>adatokhoz való hozzáférést</strong> az adóhatóságok számára. Így akár a korszerű − adott esetben már meglevő − <strong>vállalatirányítási szoftverek</strong> házon belül kezelni tudják a jövőben az elektronikus számlakiadást és tárolást − vagyis további beszerzések nélkül alkalmazható az e-számla, amely <strong>azonnali megtakarításokkal jár</strong>.</p><p style="text-align: justify;">Ellenben <strong>nem kötelező</strong> átvenni azt az uniós irányelvet, de a kormány szándéka, hogy <strong>2013 januárjától az áfa-törvénybe visszatérhet a pénzforgalmi elszámolás lehetősége</strong>. A gazdasági társaságok körében a pénzforgalmi szemléletű áfa létezett a 2000-es évek közepéig Magyarországon, ám az egyszeres könyvviteli lehetőség megszűnésével ez a lehetőség is megszűnt. Az uniós irányelv szerint a pénzforgalmi elszámolást az <strong>500 ezer euró</strong> éves forgalomnál <strong>alacsonyabb árbevételű KKV-s cégek</strong> alkalmazhatnák. Pénzforgalmi elszámolás esetén a kibocsátott számlák áfáját akkor kell befizetni, ha a <strong>számla ellenértéke megérkezett</strong>, a bejövő számla esetében az áfát akkor lehet visszaigényelni, ha a <strong>fizetés megtörtént</strong>.</p><p style="text-align: justify;">A pénzforgalmi számlázás a kkv-k esetében <strong>segítséget jelentene</strong> a <strong>körbetartozásokból</strong> eredő adótartozások kezelésére, ugyanakkor a másik oldalon az átállás az állam számára pillanatnyi <strong>adóbevétel-kieséssel</strong> járna. Mint korábban ismert a kormány az eva megszüntetésére készül, cserébe az <strong>áfa rendszerben tervez átalakításokat</strong>. Az eva előnye, hogy rendkívül <strong>egyszerűen alkalmazható</strong>, hátránya ugyanakkor, hogy mivel nem kell költségszámlákat gyűjteni, és emellett minden adónem − beleértve az áfát is − a rendszerbe van integrálva, <strong>az állam részéről kevésbé átlátható</strong>, mi történik pontosan e körben, illetve <strong>nehezebben tervezhető</strong>. <strong>Emellett az unió jövőre lehetőséget teremt a kkv-k áfa szabályainak egyszerűsítésére, aminek nyomán még inkább pénzforgalmi jellegű lenne az áfázás.</strong></p>
