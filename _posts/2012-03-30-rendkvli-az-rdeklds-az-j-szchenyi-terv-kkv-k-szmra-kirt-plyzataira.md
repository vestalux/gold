---
layout: post
title: Rendkívüli az érdeklődés az Új Széchenyi Terv kkv-k számára kiírt pályázataira
created: 1333091984
categories:
- !binary |-
  cMOhbHnDoXphdA==
---
<p>&nbsp;</p><p class="MsoNormal" style="text-align: justify;" align="center">Az ÚSZT újonnan bevezetett kombinált mikrohitel konstrukcióit óriási érdeklődés kísérte, eddig több mint <strong>4100 pályázat érkezett az NFÜ-höz.</strong> A közép-magyarországi régióban, ahol kkv-k különösen nagy arányban működnek, akkora igény mutatkozott a kiírások iránt, hogy a beadott pályázatok által igényelt összeg már most elérte a rendelkezésre álló források mértékét. </p><p class="MsoNormal" style="text-align: justify;" align="center">Annak érdekében, hogy a közép – magyarországi régióban is lehessen további pályázatokat fogadni, <strong>az NFÜ a pályázható keretösszeg megemelését tervezi.</strong></p><p class="MsoNormal" style="text-align: justify;" align="center">Az ÚSZT kiemelt célkitűzése a mikro-, kis- és középvállalkozások támogatása, előbbieknek megfelelően több konstrukció is indult, kifejezetten ezen célcsoport számára. Az elérhető pályázatok közül is kiemelendő a vissza nem térítendő támogatást és a támogatott hitelkonstrukciót kombináló, <strong>„Mikrovállalkozások fejlesztése”</strong> <strong>(GOP-2.1.1-11/M és KMOP-1.2.1-11/M)</strong> című pályázati kiírás. Ebben az újszerű konstrukcióban egyablakos ügyintézés keretében igényelhető egyszerre a támogatás és a hitel, amelyről maximum 30 nap alatt döntés születik. A konstrukció szinte teljes mértékben forrást biztosít a legkisebb mikrovállalkozások fejlesztéseihez, mivel 10 %-os önerő mellett akár 45%-os támogatási arány érhető el. A hitelből finanszírozandó rész a piacinál jóval kedvezőbb kamatozású, államilag támogatott mikrohitellel biztosítható a „Kombinált Mikrohitel Program” keretében. </p><p class="MsoNormal" style="text-align: justify;" align="center">A konstrukció sikere egyszerre függ össze a felhasználhatóság sokszínűségével és azzal, hogy akár induló vállalkozások számára is nyitott. A kialakult helyzetre való tekintettel, annak érdekében, hogy a vállalkozások a valós lehetőségekhez igazíthassák igényeiket, a közeljövőben közleményben fogjuk tájékoztatni a pályázókat a további lehetőségekről.</p><p class="MsoNormal" style="text-align: justify;" align="center">A forráskimerülés a közép-magyarországi régiót érinti, a többi régióban - Dél-Alföld, Dél-Dunántúl, Észak-Alföld, Észak-Magyarország, Közép-Dunántúl, Nyugat-Dunántúl - tovább is pályázható az ÚSZT egyik legnépszerűbb konstrukciója.</p>
