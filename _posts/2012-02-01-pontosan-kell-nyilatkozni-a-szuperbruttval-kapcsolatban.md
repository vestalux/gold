---
layout: post
title: Pontosan kell nyilatkozni a szuperbruttóval kapcsolatban
created: 1328090307
categories:
- !binary |-
  YWTDsywgasOhcnVsw6lr
---
<p style="text-align: justify;">Az adóhatóság által kiadott, a <strong>havi munkáltatói adatszolgáltatásokra</strong> vonatkozó nyomtatvány kitöltési <strong>útmutatójában</strong> <strong>rossz instrukció szerepel</strong>. Biztosan <strong>nem kell kötelezően nyilatkoztatni</strong> az adóalap-kiegészítésről (szuperbruttó) azokat a dolgozókat, akiknek csak <strong>egy munkaviszonyból</strong> származik jövedelmük.</p><p style="text-align: justify;">Idén változtak a személyi jövedelemadó alapjára vonatkozó szabályok. A <strong>tavalyi évben</strong> még minden esetben meg kellett szorozni a bruttó bérjövedelmet <strong>1,27-tel</strong>, és a kapott összeg után kellett megfizetni a <strong>16 százalékos</strong> adót. (Így valójában <strong>20,32 százalékos</strong> volt az adóteher.)<strong> Az idei évtől viszont havi</strong> <strong>bruttó 202 ezer</strong> <strong>(évi 2 millió 424 ezer)</strong> <strong>forint alatt megszűnt az adóalap-szorzó</strong>. Vagyis eddig a jövedelemhatárig csak a <strong>bruttó bér után</strong> kell leróni a <strong>16 százalékos</strong> adót. A fölött viszont továbbra is az <strong>1,27-tel</strong> megszorzott bruttó jövedelem az adó alapja (adóalap-kiegészítés).</p><p style="text-align: justify;">Azoknak kell <strong>nyilatkozatot kitölteniük</strong>, és kérniük, hogy csak a bruttó bérük után vonja le az adóelőleget a munkáltató, akiknek az éves jövedelme havonta átlagosan <strong>bruttó 202 ezer forint alatt van</strong>. Továbbá, ha az év folyamán a magánszemély jövedelme <strong>eléri a 2 millió 424 ezer forintot</strong>, akkor az <strong>a fölötti</strong> jövedelmek esetében a munkáltatóknak önállóan, <strong>nyilatkozat nélkül</strong> már az <strong>1,27-es</strong> szorzóval növelt adóalap után kell levonniuk az adóelőleget.</p><p style="text-align: justify;">Nem kell kötelezően nyilatkozniuk az adóalap-kiegészítésről azoknak a dolgozóknak, akiknek <strong>csak egy munkaviszonyból</strong> származik jövedelmük. Náluk ugyanis a munkáltatónak önállóan, <strong>nyilatkozat nélkül kell</strong> a megfelelő adóalap után levonni az adóelőleget.</p><p style="text-align: justify;"><strong>A havi munkáltatói adatszolgáltatásra vonatkozó nyomtatvány kitöltési útmutatójában az szerepel, hogy</strong> <em>"a magánszemély az adóelőleget megállapító munkáltatótól, kifizetőtől írásbeli nyilatkozatban köteles kérni az adóalap-kiegészítés alkalmazását akkor, ha a várható éves összevonás alá eső jövedelme a 2 millió 424 ezer forintot meghaladja"</em>.</p><p style="text-align: justify;">Ez arra az esetre vonatkozik, ha például valakinek <strong>módosítania kell</strong> a korábbi nyilatkozatában szereplő adatokat. Azoknak kell még az <strong>1,27-szeres</strong> adóalap-kiegészítést kérniük, akik például <strong>két munkahelyen</strong> állnak munkaviszonyban, és az egyik helyen biztosan <strong>többet keresnek havi bruttó 202 ezer forintnál</strong>. Ebben az esetben a második munkahelyen kapott jövedelmük <strong>teljes összegére</strong> nyilatkozniuk kell az adóalap-kiegészítésről.</p><p style="text-align: justify;">Olyan helyzet is előfordulhat, hogy valaki <strong>havi 202 ezer forintnál</strong> többet keres, mégis nyilatkozhat úgy, hogy a munkáltatója az adóelőleg levonásakor <strong>ne vegye figyelembe</strong> az adóalap-kiegészítést. Ilyen eset lehet például az, ha valaki <strong>előre tudja</strong>, hogy valamilyen ok miatt <strong>nem lesz egész évben keresete</strong>, például év közben megszűnik a munkahelye, vagy gyermeke születik, esetleg fizetés nélküli szabadságra megy. Ekkor a <strong>havi bruttó 202 ezer forintnál</strong> <strong>magasabb</strong> jövedelműek is nyilatkozhatnak úgy, hogy esetükben <strong>ne vegye figyelembe</strong> a munkáltató az adóalap-kiegészítést.</p>
