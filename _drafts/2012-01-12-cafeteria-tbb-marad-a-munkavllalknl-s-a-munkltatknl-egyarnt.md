---
layout: post
title: 'Cafeteria: több marad a munkavállalóknál és a munkáltatóknál egyaránt'
created: 1326358971
categories:
- !binary |-
  dsOhbGxhbGtvesOhcw==
---
<p style="text-align: justify;">Mint ismert a cafetera rendszer január 1-jétől két elemből, az <strong>Erzsébet-utalványból</strong> és a <strong>Széchenyi Pihenő Kártyából</strong> áll. Ezen cafeteria elemek egymást kiegészítve lesznek elérhetőek a munkavállalók számára.</p><p style="text-align: justify;">A kártya három alszámlából áll. Az ezen „zsebekben” lévő összegeket különböző célokra fordíthatják a munkavállalók.</p><p style="text-align: justify;">Az első „zsebből” havi 12 ezer 500 forint, összesen 150 ezer forint, járulékkedvezménnyel támogatott összeg fordítható meleg étkezésre. A SZÉP Kártya e pillére tehát kiegészíti az Erzsébet-utalvány juttatásait, amely 5000 forint hideg, készétel vásárlására jogosít.</p><p style="text-align: justify;">A korábban biztosított 18 ezer forintos étkezési utalványok összege 5000 forintra csökken, mivel a SZÉP Kártya és az Erzsébet-utalvány összesen 17 ezer 500 forintnyi étkezést biztosít, valamint lehetőség van további 12 ezer 500 forintos meleg étkezési juttatást adni, ha az adott munkahely rendelkezik saját üzemi étkezdével. Ez a harmadik összeg viszont csak ebben az esetben adható, illetve csak az üzemi étkezésre fordítható .</p><p style="text-align: justify;">A SZÉP Kártya második alszámlája, 75 ezer forintos támogatott kerettel az úgynevezett rekreációs célokra fordítható. Ebbe a kategóriába tartoznak többek között a fürdők, uszodák, sportlétesítmények szolgáltatásai, továbbá a mozi és színházjegyek is.</p><p style="text-align: justify;">A harmadik zsebből összesen évi 225 ezer forint jut üdülési célokra. Erre a célra a másik két alszámla összegei is felhasználhatóak - így akár 450 ezer forint is - a harmadik zsebbe áthozhatóak. A rendszer tehát egy irányba nyitott, ezzel a rendelkezésnek a célja az, hogy amennyiben valaki nem tudta az év során felhasználni a másik két alszámlán lévő összeget azt üdülési célokra felhasználhassa.</p><p style="text-align: justify;">Az Erzsébet-utalványt a bérjellegű juttatásokénál több mint 30 százalékkal kedvezőbb feltételekkel lehet biztosítani a munkavállaló részére. A Nemzeti Üdülési Szolgálat eddig 17 ezer elfogadóhellyel kötött szerződést, de tovább folynak a tárgyalások a cél, hogy az utalványt legalább 20 ezer helyen fel lehessen majd használni. Hangsúlyozta, hogy az utalványt átmenetileg 2012-ben még meleg étkezésre is lehet fordítani, tehát felhasználható éttermekben is.</p><p style="text-align: justify;">Az Erzsébet-utalványt január 20-án mutatják majd be ünnepélyesen a Parlamentben, azonban azok nyomtatása már elkezdődött és a januári bérként már februárban kézhez kaphatják a munkavállalók.</p><p style="text-align: justify;">A SZÉP Kártya inkább gazdaságélénkítő eszköz, míg az Erzsébet-utalvány inkább szociális jellegű termék, ebből is adódnak a két elem közti különbségek.</p>
