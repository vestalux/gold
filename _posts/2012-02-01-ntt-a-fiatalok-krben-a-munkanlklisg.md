---
layout: post
title: Nőtt a fiatalok körében a munkanélküliség
created: 1328082746
categories:
- !binary |-
  bXVua2F2w6FsbGFsw6Fz
---
<p style="text-align: justify;">A múlt év utolsó negyedében <strong>10,7%</strong> volt a munkanélküliségi ráta. A <strong>foglalkoztatottak száma éves szinten nőtt,</strong> a szeptembertől november végéig tartó időszakhoz képest csökkent. A fiatalok munkanélküliségi rátája pedig emelkedett.</p><p style="text-align: justify;">A múlt év utolsó három hónapjában a foglalkoztatottak száma - az előző év azonos időszakéhoz képest - <strong>1,2%-al</strong>, 46 ezer fővel 3,851 millióra nőtt. A vizsgált időszakban <strong>459 ezren voltak állás nélkül</strong>, ez lényegében megegyezik az egy évvel korábbi adattal, és <strong>10,7%-os</strong> munkanélküliségi rátát jelentett.<!--break--></p><p style="text-align: justify;"><img src="/sites/goldconsulting.eu/files/img/munkanelkulesegi_rata_2011.jpg" alt="munkanélküliségi ráta 2011" title="munkanélüliség 2011" style="margin: 0 auto 0 auto;" width="483" height="291"></p><p style="text-align: justify;">A KSH friss jelentése szerint a 15-64 éves korosztályban a múlt év utolsó három hónapjában a foglalkoztatottak száma 3,815 millió volt, ez 42 ezerrel több az egy évvel korábbinál. Ennek eredményeként a foglalkoztatási ráta 0,7 százalékponttal 56,5%-ra nőtt. Az összes munkanélküliek közel ötödét a munkaerőpiacon csak kis létszámban jelenlévő 15-24 éves korosztály adta, a korcsoport 26,3%-os munkanélküliségi rátája 1,1 százalékponttal magasabb lett a 2010 utolsó negyedévében feljegyzettnél. A munkanélküliek közel fele egy éve vagy annál régebben keresett állást, a munkanélküliség átlagos időtartama pedig 17,6 hónap volt.</p>
