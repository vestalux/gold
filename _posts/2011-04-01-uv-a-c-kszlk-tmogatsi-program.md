---
layout: post
title: UV-A/C készülék támogatási program
created: 1301640593
categories:
- !binary |-
  cMOhbHnDoXphdA==
---
<p>&nbsp;</p><p style="text-align: justify;">Korszerű <strong>bankjegyvizsgáló eszközök</strong> vásárlásához ad támogatást a <strong>Magyar Nemzeti Bank</strong></p><p style="text-align: justify;">Budapest, 2011. március 23. – A tudatos bankjegyellenőrzés elterjesztése érdekében hirdet programot a Magyar Nemzeti Bank. A jegybank a kiskereskedelmi szektor számára nyújt támogatást UV-A/C bankjegyvizsgáló segédeszközök megvásárlásához. A program első lépéseként az MNB a bankjegyvizsgáló eszközöket forgalmazó cégek jelentkezését várja.</p><p style="text-align: justify;">A Magyar Nemzeti Bank törvényben rögzített feladata, hogy a gazdaságot megfelelő mennyiségű, minőségű és címletösszetételű készpénzzel lássa el. A jegybank kiemelt figyelmet fordít a bankjegyhamisítás elleni küzdelemre, valamint a tudatos készpénzhasználatra. Jelenleg a hamis bankjegyek elleni védekezés egyik leghatékonyabb eszköze az UV-A és UV-C fénycsővel egyaránt rendelkező bankjegyvizsgáló segédeszközök használata, ezért az MNB 2011-ben programot indít a kiskereskedelmi szektorban UV-A/C-készülékek beszerzésének támogatására.&nbsp;</p><p style="text-align: justify;">A program első részeként a jegybank az UV-A/C-készülékeket forgalmazni szándékozó cégek körében keres partnereket. Ezen cégek feladata lesz az UV-A/C-készülékek értékesítése az MNB támogatását elnyerő kiskereskedők számára.</p><p style="text-align: justify;">Az MNB ezt követően – várhatóan májusban – hirdeti meg pályázatát a kiskereskedők számára.</p><p>A jegybank a pályázat során az UV-A/C-készülékek nettó kiskereskedelmi árának 60%-ával (de készülékenként legfeljebb 20 ezer forinttal) támogatja a programban résztvevő kiskereskedőket. A támogatásra fordítható pénzügyi keret összértéke 50 millió Ft.</p><p><a href="http://www.mnb.hu/Root/Dokumentumtar/MNB/Bankjegy_es_erme/UV-AC/palyazati_felhivas_.pdf" target="_blank">Pályázati felhívás UV-A/C-készüléket forgalmazók részére</a></p><p>forrás: www.mnb.hu</p>
