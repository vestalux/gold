---
layout: post
title: Aki nem figyel a határidőre elveszti a támogatást - napokon belül várja az
  NFÜ a pályázók válaszát
created: 1379417580
categories:
- !binary |-
  cMOhbHnDoXphdA==
---
<p style="text-align: justify;"><strong>Azonnal eláll visszamenőlegesen a Nemzeti Fejlesztési Ügynökség (NFÜ)&nbsp;azoknak a folyamatban lévő uniós projekteknek a kifizetésétől,&nbsp;amelyek kedvezményezettjei nem nyújtanak be határidőre átláthatósági nyilatkozatot, vagy nem felelnek meg az alkotmányban rögzített átláthatósági követelményeknek.</strong></p><p style="text-align: justify;">Az ügynökség a nyertes cégektől átláthatósági nyilatkozatot kér be az augusztus elsejétől bevezetett szabályok értelmében. Ha a cég nem válaszol, vagy nem felel meg a feltételeknek, az ügynökség azonnal eláll a kifizetéstől.&nbsp;</p><p style="text-align: justify;">Az érintetteknek ugyanazt, a réginél részletesebb kérdőívet kell kitölteniük, amit az új pályázók már automatikusan megkapnak, és amely az alaptörvényi és abból következő törvényi átláthatósági feltételeknek való megfelelésre tartalmilag kérdez rá.</p><p style="text-align: justify;">Szeptember elejétől az uniós támogatásra pályázó szervezetnek nyilatkoznia kell az átláthatóság törvényben foglalt kritériumai teljesüléséről egyenként, tényszerűen, hogy mely körülmény, tény, adat az, amely miatt a szervezet megfelel az átláthatóság jogszabályi feltételeinek. A gazdasági társaságoknak nyilatkozniuk kell név szerint például a tulajdonosi körről és struktúráról, a több mint 25 százalékos tulajdonnal, befolyással vagy szavazati joggal bíró tagjaikról, és azok adóilletőségéről is.</p><p>&nbsp;</p>
