---
layout: post
title: Megjelennek a „Kutatási és Technológiai Innovációs Alap” új pályázatai
created: 1333460674
categories:
- !binary |-
  cMOhbHnDoXphdA==
---
<p style="text-align: justify;"><img src="/sites/goldconsulting.eu/files/img/kutat%C3%A1s.jpg" alt="kutatás" title="kutatás" style="float: left; margin-right: 10px;" height="200" width="200">A Nemzeti Fejlesztési Ügynökség a <strong>Kutatási és Technológiai Innovációs Alap</strong> kezelőjeként új innovációs pályázati felhívásokat hirdet az Új Széchenyi Terv keretében. Az első körben öt pályázati konstrukció jelenik meg, <strong>összesen 13,4 milliárd forint keretösszeggel.&nbsp;</strong></p><p style="text-align: justify;">A beérkező pályázatok értékelésénél az NFÜ kiemelt figyelmet fordít az Új Széchenyi Tervben megjelölt fő ágazatok, a kutatás, fejlesztés és innovációs (K+F+I) tevékenységek támogatására. Ezek az iparági területek többek közt: a mobilitás és járműgyártás, logisztika, egészségipar, infokommunikáció, illetve energetika és környezetvédelem. Fontos szempont lesz az elbíráláskor a piac közeli megoldások és hatékony szellemi tulajdonvédelem elősegítése. Az intézményrendszer nagy hangsúlyt kíván fektetni a Közép-magyarországi régióban megvalósuló tevékenységek ösztönzésére a területi kiegyensúlyozottság érdekében.<!--break--></p><p style="text-align: justify;">Az NFÜ-nek kiemelt célja volt, hogy az új kiírások meghirdetése és kezelése során a pályázók adminisztratív terhei csökkenjenek, a rendszer pályázóbarát legyen. Ennek érdekében az intézményrendszer egyszerűsítette a K+F pályázatok feltételrendszerét, egy központi útmutatóban foglalták össze az Alap felhívásaihoz kapcsolódó általános szabályozásokat, valamint kialakították a pályázatok elektronikus úton történő benyújtásának lehetőségét.</p><p style="text-align: justify;"><strong>1. A „Piacorientált kutatás-fejlesztési tevékenység támogatása a közép magyarországi régióban”</strong> című felhívás célja piacképes termékek, szolgáltatás fejlesztését elősegítő K+F tevékenységek támogatása. A felhívás meghirdetett keretösszege 6 milliárd forint, melyre 2012. 04. 23-tól pályázhatnak a vállalkozások.</p><p style="text-align: justify;"><strong>2. A „K+F+I ernyőprojektek”</strong> pályázat az innovációs járulékfizetésre kötelezett vállalkozások K+F+I projektjeinek támogatását segíti. A felhívás 6 milliárd forint keretösszeggel kerül meghirdetésre, melyre a pályázatok 2012. 05. 02-től lesznek beadhatóak.</p><p style="text-align: justify;"><strong>3. Az „EUREKA Programban való magyar részvétel támogatása”</strong> című konstrukció a magyar kis- és középvállalkozások EUREKA programban való részvételének ösztönzését szolgálja. (Az EUREKA európai közös együttműködési program kutatás-fejlesztésre.) A pályázati felhívás keretösszege 1 milliárd forint, a pályázatok 2012. 04. 15-től nyújthatók be.</p><p style="text-align: justify;"><strong>4. Az „Ösztönzés az FP7. keretprogramban és egyéb közös EU-s kezdeményezésekben való magyar részvétel támogatására”</strong> című pályázat az uniós kutatásfinanszírozási programokhoz benyújtott projektek előkészítését és szerződéskötését támogatja. (Az FP7 az unió kiemelt kutatásfinanszírozási eszköze.) A felhívás 200 millió forint keretösszeggel kerül meghirdetésre, a pályázatokat 2012. 05. 02-től várják.</p><p style="text-align: justify;"><strong>5 .Az „Ösztönzés az Európai Uniós keretprogramokban való magyar részvétel támogatására tárgyú pályázatához”</strong> című konstrukció magyar részvételű, az FP7-be benyújtott projektjeinek a maximális intenzitásig történő kiegészítő támogatását célozza. A felhívás 200 millió forint keretösszeggel kerül meghirdetésre, pályázatok benyújtására 2012. 05. 02-től nyílik lehetőség.</p>
