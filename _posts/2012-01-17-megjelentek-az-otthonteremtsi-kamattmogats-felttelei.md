---
layout: post
title: Megjelentek az otthonteremtési kamattámogatás feltételei
created: 1326795931
categories:
- !binary |-
  Z2F6ZGFzw6Fn
---
<p style="text-align: justify;"><img src="/sites/goldconsulting.eu/files/img/otthonteremtesi_kamattamogatas.jpg" alt="Otthonteremtési kamattámogatás" title="Otthonteremtési kamattámogatás" style="float: left; margin-right: 10px;" width="200" height="168">Új és használt lakás vásárlására, korszerűsítésre, késedelmes vagy felmondott jelzáloghitellel terhelt lakás vásárlására, a hátralékos adós általi kisebb lakás vásárlására, illetve a deviza jelzáloghitel kiváltására felvett kölcsönök után vehető igénybe a jövőben az <strong>otthonteremtési kamattámogatás</strong> - az erről szóló kormányrendelet a legutóbbi Magyar Közlönyben jelent meg.</p><p style="text-align: justify;"><strong>Egy személy egy alkalommal vehet igénybe ilyen támogatást.</strong> A rendelet azonban csak azt követően lép hatályba, hogy azt az Európai Bizottság jóváhagyta.</p><p style="text-align: justify;"><strong>Kamattámogatás</strong> csak olyan új lakás vásárlásához vehető igénybe, amely <strong>2010 január 1. után</strong> kapott használatbavételi engedélyt, illetve ha ilyennel még nem rendelkezik, akkor az építési engedély dátuma későbbi 2010. január 1-nél.</p><p style="text-align: justify;">Aki új lakást épít, annak a bekerülési költség <strong>70 százalékáról kell számlát felmutatnia</strong>, ha bontott anyagot is használt, a bekerülési költség 20 százalékáig - a felelős műszaki vezető igazolásával - az is beszámítható. Számla csak igazoltan működő cégtől fogadható el. Ugyanezek a szabályok a korábbi lakásfinanszírozási rendeletben is szerepeltek.</p><p style="text-align: justify;">Az új lakásra felvett hitel támogatásának feltétele, hogy a lakás - áfával, de telekár nélkül - ne kerüljön többe <strong>30 millió</strong> forintnál. Ekkor a támogatás legfeljebb 10 millió forint hitel után jár.</p><p style="text-align: justify;">Használt lakás vásárlása vagy felújítása után akkor jár támogatott hitel, ha a vételár, illetve a költség nem több <strong>15 millió</strong> forintnál. Ekkor a támogatott hitel <strong>6 millió</strong> forint lehet.</p><p style="text-align: justify;">Szintén jár támogatott hitel a <strong>180 napon túli</strong> törlesztési késedelemben lévő, vagy felmondott kölcsön mögött - fedezetként - lévő lakás vásárlására. A lakás értékét ekkor a bank állapítja meg, és a vevő akkor kaphat támogatott kölcsönt, ha a forgalmi érték Budapesten és a megyei jogú városokban nem több 15 millió, más településen pedig <strong>10 millió</strong> forintnál. A támogatott hitel az első esetben 10, a másodikban <strong>7 millió</strong> forint lehet.</p><p style="text-align: justify;">A hátralékos adós is kaphat ilyen hitelt, ha legalább komfortos, kisebb lakást vásárol. Az alapterületre kisebb lakásnak olcsóbbnak is kell lennie, mint amilyet elhagy az adós, viszont az energetikai minősítési osztálya nem lehet rosszabb annál.</p><p style="text-align: justify;">A devizahitel kiváltására felvett kölcsön után is jár támogatott hitel, amennyiben a forintra váltott hitel <strong>25 százalékát</strong> a bank elengedi. A lakás forgalmi értéke azonban nem lehet több a fővárosban <strong>20 millió</strong>, másutt <strong>15 millió</strong> forintnál, és az adósnak az adott lakásban kell - legalább egy gyermekkel - élnie.</p><p style="text-align: justify;">A kamattámogatást akkor adja az állam, ha a bank a rendeletben előírt kamatnál nem magasabban határozza meg a hitelkamatot. Például az egy évig állandó kamatozású kölcsönnél a kamat nem haladhatja meg a 12 hónapos diszkont kincstárjegy átlaghozam 3 százalékponttal növelt mértékét.</p>
