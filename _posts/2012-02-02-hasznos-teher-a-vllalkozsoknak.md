---
layout: post
title: Hasznos teher a vállalkozásoknak?
created: 1328181268
categories:
- !binary |-
  dsOhbGxhbGtvesOhcw==
---
<p style="text-align: justify;">Tavaly november 21-én fogadta el az Országgyűlés egyes adótörvények és azzal összefüggő egyéb törvények módosításáról szóló törvényjavaslatokat, amely tartalmazza a gazdasági kamarákról szóló <em>1999. évi CXXI. törvény</em> módosítását. <strong>Három lényeges változást tartalmaz</strong>.</p><p style="text-align: justify;">A <strong>2012. január 1-től</strong> életbelépő új rendelkezések alapján a <strong>gazdálkodó szervezetek</strong> (egyéni és társas vállalkozások)</p><ul><li><strong>kötelesek kamarai nyilvántartásba vételüket kezdeményezni</strong>. </li><li>A kamarai közfeladatok ellátásához <strong>évente 5.000 Ft</strong> kamarai hozzájárulást fizetni (a hozzájárulás összege önkéntes kamarai tagok esetén levonható a tagdíjból), viszont <strong>taggá ezzel nem</strong> <strong>válnak</strong>. </li><li>A Kamara pedig <strong>köteles</strong> részükre a törvényben <strong>meghatározott szolgáltatásokat</strong> (tanácsadás gazdasági, pénzügyi, adózási, hitelhez jutási kérdésekben; üzleti partnerkeresés és pályázatfigyelés) <strong>térítésmentesen nyújtani</strong>.</li></ul><p style="text-align: justify;"><strong>A törvénymódosítás nem érinti a fő tevékenységként mezőgazdasági, erdőgazdasági, halászati és vadászati tevékenységet folytató vállalkozásokra.</strong> Ebbe a körbe tartoznak azok a vállalkozások is, amelyek az említett tevékenységekhez közvetlenül kapcsolódó feldolgozó, kereskedelmi, illetve szolgáltató tevékenységet folytatnak, továbbá a mezőgazdasági gazdálkodó szervezetek által létrehozott, a termékek piacra jutását segítő szervezetek is. További kivétel a magán-állatorvosi, az ügyvédi, az egyéni szabadalmi ügyvivői, a közjegyzői és az önálló bírósági végrehajtói tevékenységet folytatók szintén nem kötelesek nyilvántartásba vételüket kezdeményezni.</p><p style="text-align: justify;">Lényeges továbbá, hogy a kamarai tagság továbbra is <strong>önkéntes marad</strong>, így a regisztrált vállalkozások nyilvántartásba vételükkel <strong>nem válnak kamarai taggá</strong>.<br>A törvény hatálybalépését követően létrejövő egyéni és társas vállalkozások a bejegyzésüket követő <strong>5 napon</strong> belül, a már működő vállalkozások pedig a hatálybalépést követő <strong>60 napon</strong> belül, legkésőbb <strong>2012. március 1-ig</strong> kötelesek a székhely szerinti területi kereskedelmi és iparkamaránál a nyilvántartásba vételüket kezdeményezni.</p><p style="text-align: justify;">Az elektronikus regisztrációt segítő szoftver elkészültéig (várhatóan 2012. január vége) a vállalkozások a kamarai honlapokról kinyomtatható adatlap kitöltésével - cégszerűen kitöltve -, a székhely szerinti területileg illetékes gazdasági kamarához nyújthatják be regisztrációs kérelmüket. A kitöltést útmutató segíti.</p><p style="text-align: justify;">A benyújtott nyilvántartásba vételi kérelmek csak az <strong>5.000 Ft-os</strong> kamarai hozzájárulásnak a területi kereskedelmi és iparkamara erre a célra elkülönített bankszámláján történő jóváírást követően teljesíthetők. A banki átutalás mellett lehetőség van az ügyfélszolgálatokon történő készpénz-befizetésre is. A hozzájárulásról <strong>számla nem készül</strong>, az a banki bizonylat, illetve befizetési pénztárbizonylat alapján elszámolható.</p><p style="text-align: justify;">A vállalkozások kamarai nyilvántartása legkésőbb <strong>2012. június 1-től</strong> nyilvános, az az interneten, az <strong>MKIK</strong> (Magyar Kereskedelmi és Iparkamara) és a területi kereskedelmi és iparkamarák honlapjáról szabadon elérhető.</p>
