---
layout: post
title: A munkaszerződéssel kapcsolatos átmeneti szabályok
created: 1349681343
categories:
- !binary |-
  YWTDsywgasOhcnVsw6lr
---
<p style="text-align: justify;">Az átmeneti szabály szerint, ha a felek az <strong>Mt. hatálybalépését</strong> megelőzően kötött <strong>munkaszerződésben</strong> munkahely megjelölése nélkül változó munkavégzési helyet határoztak meg, munkahelynek az Mt. 45. § (3) bekezdése szerinti munkahelyet kell tekinteni [Mth. 4. § (1) bekezdés].</p><p style="text-align: justify;">Az idézett törvényhely szerint <strong>munkahely</strong> pontos, a munkaszerződésben történő meghatározásának hiányában munkahelynek azt a helyet kell tekinteni, ahol a munkavállaló munkáját szokás szerint végzi. Egy értelmezési kérdés: ha például a munkaszerződésben - az átmeneti szabály szerinti módon - úgy kötötték ki a változó munkahelyet, hogy a munkavállaló a munkáltató munkakörében a munkáltató valamennyi telephelyére beosztható, de évek óta ugyanazon a telephelyen dolgozik, vajon szokás szerint hol végzi a munkáját? Amennyiben arra az értelmezésre jutunk, hogy ahol több éve dolgozik, akkor az átmeneti szabály megváltoztatja a munkaszerződésben kikötött változó munkahelyet,&nbsp; állandó helyre módosítva azt.<br>&nbsp;<br>A <strong>próbaidő</strong> csak az Mt. hatálybalépését követően kötött munkaszerződés esetén hosszabbítható meg [Mth. 4.§ (2) bekezdés]. Így nincs lehetőség arra, hogy az új Mt. hatálybalépése előtt megkötött munkaszerződésben megállapított, de már <strong>július 1. után letelő próbaidőt legfeljebb 3 hónapra meghosszabbítsák.</strong><br>&nbsp;<br>Az elállási jogot biztosító Mt. 49. § (2) bekezdése csak az Mt. hatálybalépését követően kötött munkaszerződés esetén alkalmazható [Mth. 4. § (3) bekezdés]. Az idézett törvényhely szerint a munkaszerződés megkötése és a munkaviszony kezdetének napja (a munkába állás) közötti időszakban a munkaszerződéstől bármelyik fél elállhat, ha a munkaszerződés megkötését követően körülményeiben olyan lényeges változás következett be, amely a munkaviszony teljesítését lehetetlenné tenné vagy aránytalan sérelemmel járna.</p>
