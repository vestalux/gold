---
layout: post
title: "Őshonos állatok megőrzését támogatja a Vidékfejlesztési Minisztérium"
created: 1331045056
categories:
- !binary |-
  cMOhbHnDoXphdA==
---
<p style="text-align: justify;"><img src="/sites/goldconsulting.eu/files/img/szurkemarha.jpg" alt="szürkemarha" title="szürkemarha" style="float:left;margin-right:10px;" height="200" width="200">A Vidékfejlesztési Minisztérium (VM) új pályázatot írt ki az őshonos és veszélyeztetett mezőgazdasági állatfajták genetikai megőrzésére. A tenyésztési hatóság, a kutatóintézetek, az állattartók és a tenyésztőszervezetek 2012. április 1-30. között kérhetnek támogatást a 11, 8 millió eurós keretből.</p><p style="text-align: justify;">A génmegőrzéssel foglalkozó gazdálkodó szervezetek a forrást 4 területen használhatják fel. Támogatás igényelhető: a nem természetes élőhelyen (pl. mesterséges termékenyítő állomáson) tartott állatok után, valamint az őshonos és veszélyeztetett mezőgazdasági állatfajták spermájának, embriójának vagy petesejtjének begyűjtésére, tárolására.</p><p style="text-align: justify;">Forráshoz juthatnak azok a tenyésztőszervezetek is, amelyek vállalják, hogy a fajták megőrzéséért felelős tenyésztésvezetőt és körzeti tenyésztőt alkalmaznak. Ugyancsak lehet hozzájárulást kérni génmegőrzésről szóló szakanyagok, tájékoztatók elkészítéséhez és rendezvények szervezéséhez.</p><p style="text-align: justify;">Az őshonos és veszélyeztetett mezőgazdasági állatfajták genetikai állományának megőrzésére nyújtott támogatás az agrárium biológiai sokféleségének megóvását segíti.</p>
