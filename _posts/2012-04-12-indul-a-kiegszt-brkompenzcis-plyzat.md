---
layout: post
title: Indul a kiegészítő bérkompenzációs pályázat
created: 1334223623
categories:
- !binary |-
  cMOhbHnDoXphdA==
---
<p style="text-align: justify;">Indul a <strong>21 milliárd</strong> forint keretösszeggel meghirdetett kiegészítő <strong>bérkompenzációs pályázat,</strong> amelyen a Nemzetgazdasági Minisztérium (NGM) várakozása szerint 450-650 ezer munkavállaló juthat 2-3%-kos bérkiegészítéshez.<br>A 21 milliárd forint pályázati keretből azok a cégek pályázhatnak vissza nem térítendő támogatásra, amelyeknek gondot okoz az 5%-os béremelés végrehajtása 2012-ben.</p><p style="text-align: justify;">A pályázat beadására <strong>30 nap,</strong> az elbírálásra további 30 nap áll rendelkezésre, ami az jelenti, hogy a munkáltatók júliusban hozzájuthatnak a<strong>z igényelt kompenzáció 70%-hoz, a további 30%-hoz pedig szeptemberben.</strong></p><p style="text-align: justify;">A bérkompenzációs rendszer bevezetését az <strong>indokolja, hogy</strong> <strong>a többkulcsos adórendszerből az egykulcsos rendszerre való átmenet nehézséget okoz</strong> a vállalkozásoknak, mivel 10-19%-os többletbér kifizetésére segítség nélkül nem képesek. Január 1-je óta működik a bérkompenzáció első lépcsője, az összes munkavállaló bérét megemelő munkáltatók az elvárt béremelés 5% feletti részét kitevő összeget visszatarthatják szociális hozzájárulási adójukból. Ennek várható összege 2012-ben 100 milliárd forint.</p><p style="text-align: justify;">A Nemzeti Adó és Vámhivatal (NAV) február végén összesített adatai szerint a versenyszférában <strong>2,3 millióan</strong> dolgoznak. Közülük közel <strong>500 ezer bére meghaladja a havi 216.800 forintot,</strong> ahol a bérkompenzációs lehetőségével nem kell élni, a fennmaradó <strong>1,8 millió dolgozóból 800 ezret minimálbéren</strong>, vagy garantált bérminimumon foglalkoztatnak, ez utóbbi csoportnál kötelező volt megadni a megemelt összeget.<br>Ebből az következik, hogy 1 millió munkavállalónál jön, jöhet szóba akár az 5% feletti, akár az 5% alatti bérkompenzáció. Ha ehhez hozzávesszük a kötelezően végrehajtott béremeléseket, akkor összesen az 1,8 millió dolgozó 70-75%-nál kerül sor bérkompenzációra.</p><p style="text-align: justify;">Amennyiben a cégek átlagosan 2%-kos kiegészítő bérkompenzációt pályáznak meg, akkor 650 ezren, amennyiben 3%-os bérkompenzációt, akkor 450 ezren juthatnak hozzá a megemelt bérhez.</p><p style="text-align: justify;">A kiegészítő bérkompenzációs pályázaton azok a cégek kaphatnak támogatást, amelyek az összes dolgozójuknál teljesítik a bérkompenzációt. További kritérium, hogy a vállalkozás átlagos állományának létszáma a tavalyihoz képest az idén nem csökkenhet, a teljes munkaidős foglalkoztatásból részmunkaidőbe kerülők aránya pedig nem lehet több 20%-nál. Emellett a foglalkoztatónál a 2011-es bruttó átlagkereset nem haladhatja meg a 215 ezer forintot.</p><p style="text-align: justify;">A támogatás az 5%-kos vállalati önrészből legfeljebb 3 % megtérítésére terjed ki, a keret az eredetileg tervezett munkavállalói kompenzációnál nagyobb foglalkoztatotti kör béremelését segítheti.</p>
