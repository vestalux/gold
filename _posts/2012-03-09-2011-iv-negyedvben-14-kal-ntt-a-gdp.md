---
layout: post
title: '2011. IV. negyedévében 1,4%-kal nőtt a GDP '
created: 1331299664
categories:
- !binary |-
  Z2F6ZGFzw6Fn
---
<p class="MsoNormal" style="text-align: justify;">Az előzetes adatoknak megfelelően, 1,4 százalékkal nőtt Magyarország bruttó hazai terméke 2011. negyedik negyedévében az előző év azonos időszakához képest - áll a KSH mai jelentésében. A növekedés hajtóereje elsősorban a mezőgazdaság, másodsorban az ipari export volt.</p><p class="MsoNormal" style="text-align: justify;"><!--break-->A szezonálisan kiigazított adatok szerint a gazdaság teljesítménye az előző negyedévhez képest 0,3%-kal nőtt. A 2011-es év egészében az ország gazdasági teljesítménye 1,7%-kal volt magasabb az előző évinél. 2011-ben a bruttó hazai termék értéke folyó áron 28 154 milliárd Ft, egy főre vetítve 2 millió 823 ezer Ft volt. Az európai országok többségében – ellentétben a magyar adattal – jelentős lassulás figyelhető meg. Az EU 27 esetében az előző negyedéves 1,4 százalékról 0,9 százalékra esett a bővülés üteme. Németország 2,7 százalékról 2 százalékra lassult, míg Csehország esetében 1,2 százalékról 0,5 százalékra csökkent az ütem. A régióban a legjobb értéket továbbra is Lengyelország mutatja, amely a harmadik negyedéves 4,2 százalék után 4,3 százalékkal bővült.</p><p class="MsoNormal" style="text-align: justify;">Az adatok azt mutatják, hogy a magyar gazdaság 2010 II. negyedéve óta kiegyensúlyozott teljesítményt mutat, a GDP növekedés az egyre kedvezőtlenebbé váló külpiaci folyamatok ellenére is 1,5% körül ingadozik. Pozitív hír, hogy a szezonálisan kiigazított negyedéves növekedés 0,3%-os volt, amely az előző negyedévhez hasonló dinamikát jelez.</p><p class="MsoNormal" style="text-align: justify;"><img src="/sites/goldconsulting.eu/files/img/GDP.JPG" alt="A GDP termelése" title="A GDP termelése" style="float: left;" height="325" width="466"></p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;">&nbsp;</p><p class="MsoNormal" style="text-align: justify;"><span>Termelési oldalról vizsgálva látható, hogy a legnagyobb, közel 28%-os növekedést a mezőgazdaság érte el, ezzel a szektor 0,9%-kal járult hozzá a gazdaság bővüléséhez. Az ipar a lassuló külpiaci konjunktúra ellenére a korábbi negyedévnél magasabb, 3,5%-os növekedést mutatott fel, amely elsősorban a feldolgozóipar javuló teljesítményének köszönhető, így a mezőgazdasághoz hasonló mértékben, 0,8%-kal járult hozzá a növekedéshez. A korábbi negyedévekhez hasonlóan negatív hozzájárulást regisztráltak az építőipar esetében, a szektor azonban hosszú ideje a legjobb eredményt mutatta: 1,4%-os csökkenése a korábbi negyedévek 10% közeli, vagy feletti visszaeséséhez képest stabilizálódást mutat. A fentiek figyelembevételével látható, hogy a primer és a szekunder szektorok (mezőgazdaság, ipar és építőipar) összességében 1,6%-kal járultak hozzá a GDP növekedési üteméhez. A szolgáltatási szektor a korábbi negyedévek trendjeihez hasonlóan szintén negatív hozzájárulást mutatott: 0,6%-os visszaesése 0,3%-kal húzta lejjebb a GDP bővülést. Legnagyobb mértékben a pénzügyi, biztosítási, valamint az ingatlanügyletek tevékenység kibocsátása esett vissza.</span></p><p class="MsoNormal" style="text-align: justify;"><span>Felhasználási oldalról vizsgálva látható, hogy a háztartások fogyasztási kiadásai az előző negyedévhez hasonlóan tovább emelkedtek (0,1%-kal). A kormányzattól kapott természetbeni juttatások mértéke 1,4%-kal alacsonyabb lett. A közösségi fogyasztás 0,7%-kal esett. Mindezen folyamatok összegeként a végső fogyasztás 0,2%-kal csökkent az előző év azonos időszakához képest. A legnagyobb növekedési hozzájárulás továbbra is a nettó export soron tapasztalható, amely a relatíve erősen növekvő exportszektornak, illetve az ennél kisebb mértékben bővülő importnak köszönhető.</span></p><p class="MsoNormal" style="text-align: justify;"><span>A 2011-es év egészében a bruttó hazai termék 1,7%-kal nőtt.</span></p><p class="MsoNormal" style="margin-bottom: 12pt; text-align: justify;"><span>Jól látható, hogy a romló külpiaci feltételek mellett Magyarország az EU átlagánál lényegesen nagyobb mértékben tudott bővülni. A részletes számokból kiolvasható hogy a gazdaság belső motorjai a stabilizálódás jeleit mutatják, azonban a növekedés fő forrása továbbra is a külkereskedelmi szektor.</span></p>
