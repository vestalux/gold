---
layout: post
title: Családi kedvezmény érvényesítésének szabályai
created: 1334570998
categories:
- !binary |-
  bXVua2F2w6FsbGFsw6Fz
---
<p style="text-align: justify;"><strong>Családi kedvezményt</strong> érvényesíthet az a magánszemély, aki gyermekeire tekintettel <strong>családi pótlékra jogosult</strong>, valamint a várandós nő és a vele közös háztartásban élő házastársa a magzat fogantatásának <strong>91. napjától</strong>.</p><p style="text-align: justify;">Megilleti a kedvezmény továbbá a családi pótlékra saját jogán jogosult, valamint a rokkantsági járadékban részesülő magánszemélyt is azzal, hogy helyette ezt - döntésük szerint - a vele közös háztartásban élő hozzátartozója is igénybe veheti. (2011-ben még elegendő volt az, hogy az érintett személyek egy háztartásban éljenek, a hozzátartozói minőség nem volt feltétel.)</p><p style="text-align: justify;">A családi kedvezménnyel az összevont adóalap csökkenthető, melynek mértéke - az eltartottak létszámától függően - kedvezményezett eltartottanként és jogosultsági hónaponként egy és kettő eltartott esetén <strong>62 500 forint</strong>, három és minden további eltartott esetén <strong>206.250 forint</strong>.</p><p style="text-align: justify;">A családi kedvezmény érvényesítésekor lényeges annak meghatározása, hogy ki minősül kedvezményezett eltartottnak és ki az aki „csak” az eltartottak létszámát növeli.</p><p style="text-align: justify;">Fontos változás 2012-től, hogy kedvezményezett eltartottnak már nem csak az a gyermek minősül, akire tekintettel családi pótlékot folyósítanak, hanem az is, aki után a magánszemély családi pótlékra jogosult. Ez azt jelenti, hogy 2012-től az is érvényesítheti a családi kedvezményt, akinek jár a családi pótlék, de valamilyen oknál fogva nem veszi azt igénybe.</p><p style="text-align: justify;">Hasonlóképpen módosult az eltartott fogalma is. 2012-től az a személy minősül eltartottnak, aki a családi pótlék megállapításánál figyelembe vehető, függetlenül attól, hogy az ellátás megállapítására, illetve folyósítására ténylegesen sor került-e vagy sem. (Például, egy önálló jövedelemmel nem rendelkező nappali tagozatos főiskolai hallgató abban az esetben is eltartottnak minősülhet, ha középiskolás testvére után nem igényelnek családi pótlékot.)</p><p style="text-align: justify;">A fenti változásokkal összhangban, jogosultsági hónapnak a továbbiakban az a hónap számít, amelyre tekintettel a családi pótlékra jogosultság fennáll.<br>A családi kedvezmény ugyanazon kedvezményezett eltartott után egyszeresen vehető igénybe, azonban a jogosulttal közös háztartásban élő házastárssal közösen is érvényesíthető az összeg, vagy a kedvezményezett eltartottak megosztásával. Élettársak esetén év közben - az adóelőleg megállapítása során - a jogosult szülő csak a saját, illetve a közös gyermek után érvényesítheti a kedvezményt, a közösen nevelt nem saját gyermek után járó kedvezmény igénybe vételére és megosztására csak az éves bevallás elkészítésekor van lehetőség.</p><p style="text-align: justify;">Az érvényesítés feltétele a magánszemély adóelőleg-levonáshoz, adóbevalláshoz vagy munkáltatói adómegállapításhoz tett írásbeli nyilatkozata a jogosultságáról, illetve a családi kedvezmény megosztásának tényéről. E nyilatkozat alapján a munkáltató figyelembe veheti a kedvezményt az adóelőleg megállapításánál, mellyel csökkenti a munkavállaló adóelőleg alapját.</p>
