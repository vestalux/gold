---
layout: post
title: "Ötmilliárd forint támogatás óvodafejlesztésre"
created: 1336466144
categories:
- !binary |-
  cMOhbHnDoXphdA==
---
<p style="text-align: justify;"><strong>Két pályázati felhívás jelent meg 5 milliárd forint keretösszeggel az Új Széchenyi Terv keretében óvodafejlesztésre.</strong></p><p style="text-align: justify;">Az NFÜ kiírásai által lehetőség nyílik többek között <strong>képzések</strong>, <strong>tréningek</strong> <strong>szervezésére</strong>, <strong>óvodaudvar fejlesztésére</strong>, <strong>tornaszoba kialakítására</strong> és különböző <strong>eszközök beszerzésére</strong> is. Az Európai Szociális Alap támogatásának köszönhetően jelentősen javulhat az intézmények szolgáltatási színvonala.</p><p style="text-align: justify;">A most megjelent konstrukciók célja a kiváló magyar <strong>óvodapedagógia továbbfejlesztése</strong> azáltal, hogy a kisgyermekek személyiségének kibontakoztatásához szükséges személyi és tárgyi feltételeket biztosítják.</p><p style="text-align: justify;">A minőségi kisgyermekkori nevelés számos <strong>rövid és hosszú távú előnyt jelent</strong> mind egyéni szinten, mind a társadalom szintjén. Kiegészíti a család által betöltött központi szerepet, megteremti a nyelvelsajátítás, az egész életen át tartó eredményes tanulás, a társadalmi beilleszkedés és a személyes fejlődés feltételeit, valamint a foglalkoztathatóság szempontjából nélkülözhetetlen alapkészségeket.</p><p style="text-align: justify;">Az óvodai nevelés magas színvonalának biztosítása mellett hozzáférhetőségének garantálása is fontos. Figyelmet kell fordítani többek között a környezetre, az infrastruktúrára, a személyzeti ellátottságra, az irányításra és a minőségbiztosításra is. Helyi, regionális és országos szinten egyaránt fontos az integrált megközelítés, bevonva valamennyi érintett felet, így a családokat is.</p><p style="text-align: justify;">A magas színvonalú óvodai nevelésben való részvétel általánossá tétele nagymértékben hozzájárulhat az <strong>Európa 2020 stratégia</strong> sikeréhez, és különösen két kiemelt uniós cél eléréséhez: egyrészt a <strong>korai iskolaelhagyás csökkentéséhez</strong>, másrészt a <strong>szegénységgel és a társadalmi kirekesztéssel</strong> <strong>fenyegető helyzetekből való kiemeléshez</strong>.</p><p style="text-align: justify;"><strong>A kiírás keretében óvodák, óvodai részleggel is rendelkező többcélú intézmények, illetve ezek fenntartói pályázhatnak.</strong></p><p style="text-align: justify;">A rendelkezésre álló keretösszeg a <strong>konvergencia régiókban 4 milliárd forint</strong>, míg a <strong>Közép-magyarországi régióban 1 milliárd forint</strong>. A támogatás mértéke a projekt összköltségének <strong>100 százalékát is</strong> elérheti, az igényelt összeg <strong>legalább 1 millió</strong>, <strong>legfeljebb 100 millió forint</strong> lehet.</p><p style="text-align: justify;">Pályázatok benyújtására <strong>2012. június 1-től június 30-ig</strong> lesz lehetőség.</p>
