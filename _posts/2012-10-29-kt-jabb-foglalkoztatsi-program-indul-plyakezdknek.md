---
layout: post
title: " Két újabb foglalkoztatási program indul pályakezdőknek"
created: 1351500731
categories:
- !binary |-
  cMOhbHnDoXphdA==
---
<p style="text-align: justify;"><strong>Két újabb foglalkoztatási program indul pályakezdő fiataloknak uniós forrásból</strong>, a pályázatokat még ebben az évben, de legkésőbb a jövő év elején kiírják.</p><p style="text-align: justify;"><strong>A gyakornoki program</strong> keretében mikro-, kis- és középvállalkozások kaphatnak kilenc hónapig teljes vagy részleges bér- és járuléktámogatást, ha gyakornokot vesznek fel. A keret 8,5 milliárd forint, ez a tervek szerint <strong>4000 és 10 000 közötti fiatal elhelyezkedését segíti majd.</strong></p><p style="text-align: justify;">A másik konstrukció keretében a létszámukat bővíteni kívánó<strong> non-profit szervezetek fiatal, elsősorban pályakezdő munkanélküliek alkalmazásához kaphatnak bértámogatást</strong> 12 hónapon keresztül.</p><p style="text-align: justify;">A tervezett 5 milliárd forintból<strong> 1600-2700 fiatal munkába állása támogatható</strong>. Ezt a pályázatot a hat konvergencia régióban írják majd ki. Mindkét program során új munkahelyeket kell létrehozni, a programok a munkához kapcsolódó béreket és járulékokat, a mentorálást, valamint a munkahely létrehozásához szükséges eszközbeszerzést is támogatják.</p><p style="text-align: justify;">Ahogy az Európai Unió országaiban, Magyarországon is gond a fiatalok magas munkanélkülisége. A kormány ezért az elmúlt hónapokban több olyan lépést tett, ami kifejezetten a pályakezdő fiatalok munkához jutását segíti. Az Első munkahely garancia program keretében október közepéig több mint 8000 kérelem érkezett be, 6627 pályakezdő pedig már munkába is állt. Az eddig megítélt támogatás összege csaknem 3,2 milliárd forint.</p><p style="text-align: justify;">Összesen körülbelül 7500 fiatal tud majd elhelyezkedni a támogatás segítségével, soha ilyen gyorsan és ilyen nagy számban pályakezdők még nem helyezkedtek el Magyarországon.</p>
