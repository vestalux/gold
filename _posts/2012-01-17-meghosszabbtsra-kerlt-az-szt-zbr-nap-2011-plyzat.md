---
layout: post
title: Meghosszabbításra került az ÚSZT-ZBR-NAP-2011 pályázat
created: 1326807039
categories:
- !binary |-
  cMOhbHnDoXphdA==
---
<p style="text-align: justify;">Az október elején meghirdetett <strong>2,97 milliárd forint </strong>keretösszegű, napkollektor-rendszer kiépítését támogató pályázati konstrukció beadási határideje <strong>2012. március 31-ig</strong> meghosszabbításra került. Az eddig beadott 1874 pályázat támogatási igénye közel 1,313 milliárd forint, a tervezett fejlesztések összesen 1918 lakóegységet érintenek.</p><p style="text-align: justify;">A beruházás - <strong>saját felelősségre</strong> - a pályázat beadását követően azonnal megkezdhető, vállalva annak kockázatát, hogy negatív döntés esetén újabb pályázat az adott tárgyban nem nyújtható be tekintettel arra, hogy megkezdett beruházás nem támogatható.<br>A lehető legjobb megoldás, ha a beruházás <strong>csak a támogatói döntés kézhezvételét követően valósul meg</strong>. A pályázatokról az első döntések már <strong>2012. januárban</strong> megszülethetnek.</p><p style="text-align: justify;">Abban az esetben, ha az árajánlatot adó, és előszerződést kötött kivitelező cég áremelése miatt a pályázat megvalósulása - az így megemelkedett önerő miatt - ellehetetlenülne, lehetőség van a <strong>pozitív döntést követően</strong> olyan más regisztrált kivitelezővel szerződést kötni és a munkát elvégeztetni, amely az eredeti műszaki paraméterek biztosítása mellett, áremelés nélkül biztosítja a megvalósítást.</p>
