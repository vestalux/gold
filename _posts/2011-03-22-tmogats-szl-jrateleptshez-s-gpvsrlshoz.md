---
layout: post
title: Támogatás szőlő-újratelepítéshez és gépvásárláshoz
created: 1300783056
categories:
- !binary |-
  cMOhbHnDoXphdA==
---
<p style="text-align: justify;">Március 16-tól igényelhetnek a szőlészek újratelepítési jogot a Mezőgazdasági és Vidékfejlesztési Hivataltól (MVH) hektáronként 20-150 ezer forintért! Ugyanakkor csak március 31-ig lehet igényelni a borászati gépek vásárlásához támogatást, igaz, még több mint 1,8 milliárd forint van a kasszában.&nbsp;</p><p style="text-align: justify;">Még több mint 1,8 milliárd forint van abban a kasszában, melyre március 31-ig, tehát szűk két hétig lehet pályázni. Borászati cégek élhetnek a lehetőséggel, melyek különféle borászati berendezéseket, gépeket vásároltak 2010. szeptember 25. után és a vételár egészét kifizették már a pályázat benyújtásáig. A támogatásban részt vevő vállalkozások egy illetve több gépet vásárolhatnak. Eddig a 2 milliárdos eredeti keret csupán kb. tizedét igényelték. A támogatás mértéke mikro-, kis- és középvállalkozások esetében a vásárolt gépek nettó értékének 30%-a, míg nagyvállalatoknál 20%-a. A támogatás összege minimum 1 millió, legfeljebb 400 millió forint. A kérelem benyújtásához szükséges nyomtatványok letölthetőek az MVH honlapjáról. A támogatás kifizetése legkésőbb 2011. október 15-ig történik meg!</p><p style="text-align: justify;">A napokban egy másik fontos intézkedés is hatályba lépett. Néhány napja, március 16-tól már igényelhető szőlő újratelepítési jog az MVH-tól. Erről az MVH 25/2011. (III. 2.) számú közleménye ad felvilágosítást, melynek lényege, hogy az országban szőlőt csak engedéllyel lehet telepíteni, ami egyfajta joghoz, az újratelepítési joghoz kötődik. Ha valaki telepíteni akar, annak ilyen jogosultságot kell szerezni, például az országos jogtartalékból vásárolnia. Az idei évben a hatóság március 16. és május 31. közötti időszakban ad lehetőséget erre.</p><p style="text-align: justify;">Újratelepítési jogot az a természetes személy, jogi személy vagy jogi személyiséggel nem rendelkező szervezet vásárolhat, aki eleget tett a 2007. évi XVII. Törvény 28. § (1) bekezdésében előírt regisztrációs kötelezettségnek, eleget tett az MVH eljárási törvény 28/A. § (2) bekezdésében előírt bejelentési kötelezettségének és legkésőbb a kérelem benyújtásával egyidejűleg bejelenti a fizetési számlaszámát. Feltétel, hogy a mikro-, kis- és középvállalkozás eleget tett az MVH eljárási törvény 28/A. § (1) bekezdésében előírt bejelentési kötelezettségének és legkésőbb a kérelem benyújtásával egyidejűleg bejelenti vállalkozásának a fenti törvény szerinti minősítését. E cég az újratelepítési jog vásárlási kérelmével egyidejűleg telepítési engedély iránti kérelmet nyújt be a területileg illetékes hegybíróhoz.&nbsp;</p><p style="text-align: justify;">Az újratelepítési jogért fizetendő összeg hektáronként 150 000 forint, ami a csökkentő tényezők alkalmazása esetén sem lehet kevesebb, mint 20 000 forint. Térítésmentesen csak az igazolt fiatal gazdálkodók juthatnak telepítési joghoz. Részletes szabályokról itt található leírás.</p><p style="text-align: justify;">Forrás: Magyar Agrárkamara</p>
