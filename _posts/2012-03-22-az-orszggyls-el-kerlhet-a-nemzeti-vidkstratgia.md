---
layout: post
title: Az Országgyűlés elé kerülhet a Nemzeti Vidékstratégia
created: 1332430082
categories:
- !binary |-
  Z2F6ZGFzw6Fn
---
<p style="text-align: justify;"><img src="/sites/goldconsulting.eu/files/img/vid%C3%A9k.jpg" alt="Vidék" title="Vidék" style="float: left; margin-right: 10px;" height="149" width="199">A Nemzeti Vidékstratégia (NVS) végrehajtási programja a Darányi Ignác Terv, amelyre 2013 végéig 300 milliárd forint áll rendelkezésre.</p><p style="text-align: justify;">A mezőgazdaság az egész magyar gazdaság egyik húzóágazata. Az agrárium kiemelkedően jól teljesített a tavalyi évben, döntő szerepe volt például abban, hogy a vártnál nagyobb mértékben, 1,4%-kal nőtt a hazai GDP a IV. negyedévben. A NVS célja, hogy 2020-ig a vidék társadalmi és gazdasági folyamataiban látható és minden érintett számára érezhető javulás következzen be.</p><p style="text-align: justify;">A tárca a vidék egészének megújítására törekszik, ennek érdekében négy átfogó területről: az agrárgazdaságról, a vidékfejlesztésről, az élelmiszergazdaságról valamint a környezet védelméről határoz meg tennivalókat.</p><p style="text-align: justify;">A Stratégia az eddig követett agár- és vidékpolitikákhoz képest megközelítésében is újszerű. Újszerű, mert integrált vidékfejlesztési politikát tűz ki célul, mert a családi gazdaságok fejlesztésének ad elsőbbséget, és mert a monokultúrás tömegtermelés helyett a minőségi, mozaikos, a környezet- és tájgazdálkodási szempontokat szem előtt tartó mezőgazdaságot részesíti előnyben.</p><p style="text-align: justify;">A dokumentumban alapcélkitűzésként szerepel a tájak épségének tudatos megőrzése, a lakosság jó minőségű és biztonságos élelmiszerrel történő ellátása, a természeti erőforrásokkal való fenntartható gazdálkodás, az ivóvízbázisok, a talajok, az élővilág és a környezet védelme.</p><p style="text-align: justify;">A NVS, amely hosszú távú jövőképet, világos alapelveket valamint cselekvési programokat határoz meg a mezőgazdaság, a vidék és a gazdatársadalom újraélesztésére. A Stratégia átfogó célkitűzése az ország vidéki térségeinek népességeltartó és népességmegtartó képességének javítása, melynek elérése érdekében öt stratégiai célt fogalmaz meg:</p><p style="text-align: justify;">1. tájaink természeti értékeinek, erőforrásainak megőrzése;<br>2. sokszínű és életképes agrártermelés;<br>3. élelmezési és élelmiszerbiztonság;<br>4. a vidéki gazdaság létalapjainak biztosítása, a vidéki foglalkoztatás növelése;<br>5. a vidéki közösségek megerősítése, a vidéki népesség életminőségének javítása.</p><p style="text-align: justify;">A NVS a célok megvalósításához hét területen 43 nemzeti stratégiai és 7 térségi programot dolgoz ki. Ezek között szerepel például a Demográfiai földprogram, az Ökológiai gazdálkodási program, a Föld- és birtokrendezési program, a Tanyafejlesztési program, az Ormánság Program.</p><p style="text-align: justify;">A Stratégia konkrét célkitűzései között szerepel, hogy 2020-ig a mezőgazdasági foglalkoztatás 400 ezerről 700 ezerre növekedjen, a helyi értékesítés aránya 7 százalékról 20 százalékra, az ökológiai gazdálkodásba vont területek aránya 350 ezer hektárra, a fiatal gazdák aránya pedig 21-ről 30 százalékra emelkedjen.</p>
