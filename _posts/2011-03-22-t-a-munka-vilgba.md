---
layout: post
title: "ÚT a munka világába"
created: 1300783140
categories:
- !binary |-
  cMOhbHnDoXphdA==
---
<p style="text-align: justify;">A TÁMOP 1.1.3 "Út a munka világába" elnevezésű program keretében a gazdasági társaságokról szóló törvény, valamint az egyéni vállalkozóról és az egyéni cégről szóló törvény hatálya alá tartozó munkaadók támogatásban részesülhetnek, ha a programban résztvevő, bérpótló juttatásra jogosult álláskereső foglalkoztatását vállalják teljes munkaidőben, munkaviszony keretében.&nbsp;</p><p style="text-align: justify;">A támogatás legfeljebb nyolc hónap időtartamú foglalkoztatáshoz nyújtható. A munkaadónak vállalnia kell a bérpótló juttatásra jogosult személy munkaviszony keretében, teljes munkaidőben történő foglalkoztatását a támogatás folyósításának, továbbá a támogatás folyósítási időtartama 50%-ának megfelelő további időtartamban (együtt: a foglalkoztatási kötelezettség alatt).&nbsp;</p><p style="text-align: justify;">A támogatás mértéke a munkabér és járulékainak legfeljebb 70%-a lehet. Munkabérként legfeljebb a kötelező legkisebb munkabér, illetve garantált bérminimum vehető figyelembe. A támogatás igénybevételével egyidejűleg ugyanazon személy foglalkoztatására tekintettel a Start kártyák által nyújtott kedvezmények is érvényesíthetőek.</p><p style="text-align: justify;">A kérelmeket a munkaügyi központ kirendeltségére kell benyújtani. A kérelem pozitív elbírálását követően a kérelmezővel a kirendeltség hatósági szerződést köt, melyben részletesen rögzítésre kerülnek a támogatással kapcsolatos jogok és kötelezettségek, a támogatás elszámolására vonatkozó szabályok. A foglalkoztatást csak a hatósági szerződés megkötését követően lehet megkezdeni, a foglalkoztatottakat a kirendeltség közvetítheti ki a munkáltatóhoz.&nbsp;</p>
