---
layout: post
title: Egyszerűsödött az adóigazolások kiadása
created: 1358755894
categories:
- !binary |-
  YWTDsywgasOhcnVsw6lr
---
<p style="text-align: justify;"><strong>Egyszerűsödött az adóigazolások kiadása, és a köztartozásmentes adózói adatbázisban szereplés ténye egyenértékű a nemleges adóigazolással.</strong></p><p style="text-align: justify;"><strong>A gyorsabb ügyintézés érdekében idén január 1-jétől jelentősen változott az adóhatósági igazolásokkal kapcsolatos eljárás</strong>.</p><p style="text-align: justify;"><strong>Az igazolás kiadásának határideje rövidebb lett:</strong> a kérelmeket az adóhatóság a beérkezéstől számított 6 napon belül teljesíti.</p><p style="text-align: justify;"><strong>Ezzel egyidejűleg egyszerűsödött az adatlap kitöltése</strong>. A többféle, eddig használatos űrlapokat egy új <strong>IGAZOL elnevezésű összevont nyomtatvány</strong> váltja fel, amely alkalmas minden adó-, együttes adó-, illetőség-, és jövedelemigazolás kérelem benyújtására.</p><p style="text-align: justify;"><strong>A kérelmeiket kizárólag elektronikusan lehet benyújtani.</strong> Ezzel a módosítással a Nemzeti Adó- és Vámhivatal elsődleges célja az ügyfélszolgálati ügyintézés várakozási idejének csökkentése.</p><p style="text-align: justify;">2013. január 1-jétől a köztartozásmentes adózói adatbázisban szereplés tényét a felhasználónak kötelező elfogadnia a nemleges adó-, illetve együttes adóigazolás bemutatása helyett minden olyan esetben, amikor a bemutatási kötelezettséget jogszabály írja elő.</p><p style="text-align: justify;">A NAV honlapján az Adatbázisok/ Köztartozásmentes Adózók menüpontban bárki előzetes beazonosítás nélkül lekérdezheti az adatbázisban szereplő adózókat, a lista nyilvános, tehát a gazdasági életben is jól alkalmazható a pénzügyi megbízhatóság igazolására.</p><p style="text-align: justify;"><strong>Új lehetőségként már magánszemélyek is szerepelhetnek a nyilvántartásban.</strong> A köztartozásmentes adózói adatbázisba kerülés továbbra is illetékmentesen kérhető.</p><p style="text-align: justify;">Az idei évtől új<strong> összevont KOMA elnevezésű nyomtatványon</strong> történik az adatbázissal kapcsolatos ügyek intézése, melyet elektronikusan kell beküldeni.</p><p style="text-align: justify;">Amennyiben adózó teljesíti a törvényben előírt feltételeket, a kérelem benyújtását követő hónap 10. napján bekerül a köztartozásmentes adózói adatbázisba. Az adóhatóság az adatbázist minden hónap 10. napján frissíti.</p>
