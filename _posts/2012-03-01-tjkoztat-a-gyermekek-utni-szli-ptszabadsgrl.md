---
layout: post
title: Tájékoztató a gyermekek utáni szülői pótszabadságról
created: 1330608706
categories:
- !binary |-
  bXVua2F2w6FsbGFsw6Fz
---
<p style="text-align: justify;">Tájékoztató a Munka Törvénykönyvének 2012. január elsején életbe lépett rendelkezéséről.</p><p style="text-align: justify;"><strong>A Munka Törvénykönyvéről</strong> <strong>szóló 1992. évi XXII. törvény (Mt.) 132. § (2) bekezdésének 2012. január 1-jén hatályba lépett rendelkezése szerint a munkavállalónak a tizenhat évesnél fiatalabb</strong></p><p style="text-align: justify; padding-left: 30px;"><strong>a) egy gyermeke után kettő,</strong><br><strong>b) két gyermeke után négy,</strong><br><strong>c) kettőnél több gyermeke után összesen hét</strong></p><p style="text-align: justify;"><strong>munkanap pótszabadság jár.</strong> A pótszabadság szempontjából a gyermeket először a születésének évében, utoljára pedig abban az évben kell figyelembe venni, amelyben a tizenhatodik életévét betölti.</p><p style="text-align: justify;">A hatályos szabályozás alapján <strong>mindkét szülőnek jár a pótszabadság</strong>. Ez a gyakorlatban azt jelenti, hogy például egy gyermek után két nap pótszabadság jár az anya és két nap az apa részére.</p><p style="text-align: justify;">Az adott szülő részére a törvényben megállapított <strong>pótszabadság időtartama</strong> a másik szülő részére <strong>nem ruházható át</strong>.</p><p style="text-align: justify;">A munkavállalót arra tekintet nélkül megilleti a pótszabadság, hogy ő vagy a másik szülő vállal nagyobb részt a gyerek nevelésében. A szülőt a gyermek után járó <strong>pótszabadság akkor is megilleti, ha a gyermeket nem a saját háztartásában neveli</strong>. A rendeltetésszerű joggyakorlás követelménye ugyanakkor – a családok védelméről szóló 2011. évi CCXI. törvénnyel összhangban – a pótszabadság igénybe vételéhez a munkavállaló részéről a gyermek nevelésében való részvételt feltételezi.</p><p style="text-align: justify;">A gyermekek után járó <strong>pótszabadság az örökbefogadót, a nevelőszülőt és a gyámot a vér szerinti szülővel azonos módon illeti meg.</strong></p><p style="text-align: justify;">A jelen közlemény kizárólag az Mt. 2012. január 1-jén hatályba lépett fenti rendelkezésével kapcsolatos jogalkalmazás elősegítését szolgálja.</p><p style="text-align: justify;"><strong>Felhívjuk a figyelmet arra, hogy az Alkotmánybíróság 60/1992 (XI. 17.) AB határozata alapján a fentiek a minisztérium szakmai álláspontját tükrözik, amely egy esetleges jogvita esetén az eljáró bíróságot nem köti.</strong></p>
