---
layout: post
title: "Újból pályázhatnak a gazdák a területalapú és nemzeti kiegészítő támogatásokra"
created: 1334044749
categories:
- !binary |-
  cMOhbHnDoXphdA==
---
<p style="text-align: justify;"><img src="/sites/goldconsulting.eu/files/img/termofold_0.jpg" alt="termőföld" title="termőföld" style="float:left; margin-right:10px" height="200" width="200">Megjelent az Európai Mezőgazdasági Garancia Alapból (EMGA) finanszírozott egységes <strong>területalapú támogatás</strong>ról, valamint az ahhoz kapcsolódó kiegészítő nemzeti támogatások igénybevételéről szóló rendelet.</p><p style="text-align: justify;">A termelők a rendelet hatályba lépésétől kezdődően <strong>május 15-ig adhatják be</strong> a SAPS, valamint a termeléshez kötött jogcímeknél a top up támogatási kérelmüket a Mezőgazdasági és Vidékfejlesztési Hivatalhoz (MVH). A gazdák valamennyi területalapú támogatási igényüket egyszerre és elektronikusan nyújthatják be az ügyfélkapun át a 2009-től bevezetett egységes kérelem rendszerén keresztül.</p><p style="text-align: justify;">Fontos, hogy a kérelem módosítása - az önellenőrzés -, <strong>2012. június 9-ig</strong> lehetséges.</p><p style="text-align: justify;">Egyes termeléshez kötött támogatásokhoz a kérelmeket az MVH honlapján közzétett nyomtatványokon kell a hivatalhoz benyújtani a rendeletben meghatározott időszakban.</p><p style="text-align: justify;">A rendeletben szereplő támogatások nemcsak a versenyhátrány részbeni ellentételezését szolgálják, hanem 180 ezer gazdálkodót segítenek mezőgazdasági termelésük fenntartásában, ezáltal hozzájárulnak a vidék népességmegtartó szerepének megőrzéséhez is.</p><p style="text-align: justify;">A Magyarországra érkező uniós közvetlen támogatások fokozatosan érik el a régi tagállamok támogatottsági szintjét. A magyar gazdák 2011-ben a területalapú támogatások 80%-át kapták a Közösségtől, 2012-ben ez az összeg 90%-ra nő. Magyarország SAPS támogatási szintje 2013-ra éri el a hazánk számára megítélt támogatás 100%-át.</p><p style="text-align: justify;">A rendelet április 3-tól hatályos.</p>
