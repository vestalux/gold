---
layout: post
title: Szociális szövetkezetekkel a felzárkóztatásért
created: 1332261848
categories:
- !binary |-
  dsOhbGxhbGtvesOhcw==
---
<p style="text-align: justify;">Új típusú foglalkoztatási szövetkezetek alakulhatnak április elejétől, illetékmentesen. A szociális szövetkezetek szabályait módosító törvénytervezet szerint, a nagyon egyszerűen létrehozható szervezetek számára pályázatot fognak kiírni, cél a halmozottan hátrányos helyzetű emberek visszavezetése a munkaerőpiacra.</p><p style="text-align: justify;">A módosítás célja, hogy foglalkoztatási szövetkezeteket is lehessen alapítani, amelyek taglétszámát minimum ötszáz főben határozták meg, és amelyek legalább egy országos nemzetiségi önkormányzat részvételével működhetnének.</p><p style="text-align: justify;">Az új típusú szövetkezetek idén 3 milliárd, jövőre 4 milliárd forint állami forrás juttatható, de később megnyílnak az uniós támogatások. Az új típusú szövetkezeti forma az ország 47 leghátrányosabb kistérségének olyan településeit érinti, ahol ötezernél kevesebben élnek.</p><p style="text-align: justify;">A jogszabály-módosításoknak köszönhetően három lépcsős folyamatban juthatnak pályázati forráshoz a leghátrányosabb közösségek. Szociális szövetkezetek létrehozására kezdetben 5 millió forintra, majd sikeres működés esetén további 15, újabb hatékony fejlődés esetén pedig akár 50 millió forintot lehet igényelni. A szövetkezetet önkormányzatok és magánszemélyek hozhatják létre, települések akár társulhatnak is, a szövetkezés keretében háztáji, kisipari tevékenységet fognak végezni.</p><p style="text-align: justify;">Fontos feltétele a jelentkezésnek, hogy noha a részvétel önkéntes, a létrehozónak kötelessége minden hátrányos helyzetű családot informálni a lehetőségről.</p><p style="text-align: justify;">A május 1-jétől induló pályázat keretösszege 5 milliárd forint, így mind a 800 érintett településnek lehetősége lesz szövetkezetet indítani.</p>
