---
layout: post
title: Munkahelyteremtő pályázat mikro-, kis- és középvállalkozások számára
created: 1328628154
categories:
- !binary |-
  cMOhbHnDoXphdA==
---
<p style="text-align: justify;"><strong>A Nemzetgazdasági Minisztérium 10 milliárd forint keretösszeggel munkahelyteremtő beruházások támogatására írt ki pályázatot a mikro-, kis- és középvállalatok számára.</strong></p><p style="text-align: justify;">A támogatás a tavalyihoz képest a duplájára emelkedik, így a <strong>10 milliárd forintos</strong> keretből <strong>5.300-5.550 új munkahely</strong> létesülhet és <strong>10 ezer</strong> meglévő állás őrizhető meg. Ezzel&nbsp; <strong>600-800</strong> vállalkozást fog a kormány támogatni a <strong>Foglalkoztatási Alapból</strong>. A mikro-, kis- és középvállalkozások <strong>február 8-tól március 30-ig</strong> nyújthatják be a pályázatukat, és <strong>május 30-ig</strong> születik meg a támogatói döntés.</p><p style="text-align: justify;">Azok a mikro-, kis- és középvállalkozások pályázhatnak, amelyek a benyújtás időpontjában <strong>még nem</strong> kezdték el a beruházást, <strong>de 2012. november 30-ig</strong> befejezik, és beruházásaik keretében <strong>legalább 2 fő</strong> teljes munkaidős foglalkoztatását vállalják a beruházás befejezését követő <strong>90 napon</strong> belül. <strong>A vissza nem térítendő támogatással új gépek, műszaki eszközök, technológiák beszerzését, új létesítmények építését segítik.</strong><br>Egyszerűsítették a pályázati űrlapot, és csak az a vállalkozás részesülhet támogatásban, amely teljes létszámára vonatkozóan teljesíti a jogszabályokban meghatározott <strong>elvárt 2012 évi béremelést</strong>.</p><p style="text-align: justify;">A beruházási támogatás mértéke új munkahely esetében nem álláskereső személy foglalkoztatásánál <strong>1,4 millió forint</strong>, amelyhez kiegészítő támogatás igényelhető. <strong>500 ezer forint</strong> jár nyilvántartott álláskereső felvételénél, további <strong>300 ezer forint</strong> roma álláskereső esetén, hátrányos helyzetű kistérségben <strong>200 ezer forint</strong>, a leghátrányosabb helyzetű településeken pedig <strong>300 ezer forint</strong> többlet támogatás igényelhető. A pályázatot legfeljebb <strong>120 millió forintra</strong>, hátrányos helyzetű kistérség esetében <strong>240 millió forint</strong> támogatásra lehet beadni. A támogatás intenzitása <strong>10-50 százalék</strong> között lehet.<br>Ebből az összegből egy minimálbéres az idei legkisebb bérrel számolva legalább másfél évig foglalkoztatható. A pályázónak <strong>2 év foglalkoztatást</strong>, és a beruházással létrehozott kapacitás <strong>3 éves fenntartását</strong> kell vállalnia.</p>
