---
layout: post
title: Júliustól fordított adózás a mezőgazdaságban
created: 1333103353
categories:
- !binary |-
  YWTDsywgasOhcnVsw6lr
---
<p style="text-align: justify;">A <strong>gabonák</strong>, <strong>olajos magvak</strong> és a <strong>fehérje növények</strong> értékesítésekor a <strong>fordított adózás</strong> szabályait kell alkalmazni <strong>július elsejétől</strong> az erről szóló törvénytervezet szerint, amely a kormány honlapján jelent meg.</p><p style="text-align: justify;"><!--break-->A <strong>fordított adózásnál</strong> az eladó nem számít fel áfát, a forgalmi adót a <strong>vevőnek</strong> kell megfizetnie. A Nemzetgazdasági Minisztérium közleménye szerint ez a technika hozzájárul a mezőgazdaságban jellemző <strong>áfa- csalási módszerek visszaszorításához</strong>.</p><p style="text-align: justify;">A fordított áfa- szabályokat akkor kell először alkalmazni, amikor a <strong>teljesítés július 1. napjára</strong> esik. A fordított áfa alá eső termények a kukorica, búza, árpa, rozs, bab, triticale, napraforgó, repce és a szójabab.</p><p style="text-align: justify;">Az eladónak az áfa-bevallásában meg kell adnia a <strong>vevő adószámát</strong>, míg a vevőnek az <strong>eladó adószámát</strong> kell közölnie az adóhatósággal.</p>
