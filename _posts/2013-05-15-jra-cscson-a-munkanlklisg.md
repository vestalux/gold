---
layout: post
title: "Újra csúcson a munkanélküliség!"
created: 1368601666
categories:
- !binary |-
  bXVua2F2w6FsbGFsw6Fz
---
<p style="text-align: justify;"><strong>A munkanélküliségi ráta 11,8 százalékra ugrott, ilyen magas az utóbbi 15 évben csak egyszer, 2010 első negyedévében volt. &nbsp;A foglalkoztatottság viszont nőtt a tavalyi és az idei első negyedév között, és a jelek szerint már nem a közmunkák révén.</strong></p><p style="text-align: justify;">Nőtt az állástalanok száma és aránya az idei első negyedévben az egy évvel korábbi állapothoz képest. 509 ezren voltak munka nélkül, a munkanélküliségi ráta ezzel 11,8 százalék volt az egy évvel korábbi 11,7 százalékhoz képest - derül ki a KSH közzétett adataiból.</p><p style="text-align: justify;">Az 1998 óta elérhető KSH-adatok szerint ilyen magas eddig csak egy negyedévben, 2010 elején volt a munkanélküliség. Az adatok azt mutatják, hogy egy éven belül rendre ebben az időszakban a legmagasabb a ráta.</p><p style="text-align: justify;">A fiatalok (18 és 24 év közöttiek) között drámai számokat közölt a KSH, 30,5 százalékuk volt regisztrált munkanélküli. Tavaly az első három hónapban 79 ezer fiatal volt munka nélkül, idénre ez a szám 92 ezerre nőtt. A férfiak körében 0,4 százalékponttal nőtt (12,4 százalékra), a nők körében ugyanilyen mértékben csökkent (11 százalékra) a munkanélküliség. Jóval nagyobb mértékben, 2,7 százalékponttal nőtt az állástalanok aránya a 15-24 éves korosztályban, körükben már több mint 30 százaléknyian nem találnak munkát.</p><p style="text-align: justify;">Nem csak Magyarország küzd az egyre növekvő munkanélküliséggel. Történelmi csúcsra nőtt a munkanélküliség Franciaországban is, márciusban 3,225 millió volt a regisztrált munkanélküliek száma, ami 1,2 százalékkal több, mint februárban volt. Spanyolországban az 1970-es évek vége óta nem volt annyi munkanélküli, mint most. Három hónap alatt negyedmillió ember vesztette el a munkáját.</p><p style="text-align: justify;">Az Erste elemzője átlagosan idén a tavalyinál magasabb munkanélküliséget vár, tekintettel arra, hogy a magyarok az idén sem költik majd igazán a pénzüket. Ha nincs megfelelő belső kereslet, akkor a gazdaság sem tud növekedni, így pedig a munkanélküliség sem csökkenhet érdemben.</p><p style="text-align: justify;"><strong>Nőtt a foglalkoztatottság:</strong></p><p style="text-align: justify;">A foglalkoztatottság ugyanakkor nőtt 2013 első három hónapjában: 3 millió 818 ezer fő volt a 15-74 éves foglalkoztatottak száma. A 15-64 éves népesség foglalkoztatási rátája 0,9 százalékponttal emelkedett az egy évvel korábbihoz képest. A foglalkoztatottak száma kiemelkedően, 37,5 ezer fővel nőtt a piaci szolgáltatások területén.</p><p style="text-align: justify;">Szezonális hatások, valamint a közmunkaprogramok növekedése miatt a következő hónapokban a foglalkoztatás emelkedése és a munkanélküliség csökkenése várható. A nyár végére 10,3 százalékra süllyedhet az állástalanok aránya - írta gyorselemzésében Suppan Gergely, a Takarékbank elemzője.</p>
