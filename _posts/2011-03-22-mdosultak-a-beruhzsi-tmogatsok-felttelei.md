---
layout: post
title: Módosultak a beruházási támogatások feltételei
created: 1300782970
categories:
- !binary |-
  cMOhbHnDoXphdA==
---
<p style="text-align: justify;">A napokban jelent meg és lépett hatályba az Európai Mezőgazdasági Vidékfejlesztési Alap társfinanszírozásában megvalósuló támogatások igénybevételeinek általános szabályairól szóló rendelet módosítása. A változások leginkább a beruházási támogatást kapott gazdálkodókat érintik.&nbsp;</p><p style="text-align: justify;">A módosítás alapján a beruházási támogatásoknál vis maior bejelentés mellett a megvalósítási határidőt a Mezőgazdasági és Vidékfejlesztési Hivatal legfeljebb egy évvel meghosszabbíthatja.</p><p style="text-align: justify;">Azok az MVH ügyfelek, akiknek a támogatási határozatuk 2011. március 4-e után emelkedik jogerőre, a megvalósítási határidőn belül a támogatási határozattal jóváhagyott elszámolható kiadások összegének legalább 80 %-át kötelesek teljesíteni. Az érintett gazdálkodók - gépberuházások kivételével - kötelesek a támogatási határozat kézhezvételétől számított 24 hónapon belül legalább a támogatási döntéssel jóváhagyott összeg 50 %-ával elszámolni.</p><p style="text-align: justify;">Gépberuházások esetén a támogatási határozat kézhezvételétől számított legfeljebb 24 hónapon belül kötelesek teljesíteni a jóváhagyott elszámolható kiadások összegének legalább 80 %-át.</p><p style="text-align: justify;">Építési beruházások esetében ezentúl 10 %-ról 20 %-ra emelkedik az adott támogatási határozat adott építési tételei vonatkozásában engedélyezhető munkanemek közötti belső költségátcsoportosítás mértéke.</p><p style="text-align: justify;">A rendeletmódosítás hatályba lépését követően benyújtott kifizetési kérelmeknél a támogatási kérelem benyújtási időszak első napján hatályos Építési Normagyűjteményt kell alkalmazni. Amennyiben ez az Építési Normagyűjtemény nem tartalmazza az adott építési tételt, akkor az első olyan, a támogatási kérelem benyújtására nyitva álló időszakot követően hatályos Építési Normagyűjteményt kell figyelembe venni, amelyben az építési tétel szerepel. Engedélyköteles beruházások esetében a 200 000 eurónak megfelelő forintösszeg feletti támogatási igény esetében már a támogatási kérelemhez kell csatolni a jogerős építési engedély és a kiviteli tervdokumentáció hiteles másolatát. Az átváltáshoz használandó árfolyam a támogatási kérelem benyújtási évének január 1-jén érvényes, Európai Központi Bank által közzétett hivatalos</p><p style="text-align: justify;">Forrás: mvh.gov.hu</p>
