---
layout: post
title: Cégbejegyzési kérelmek változásáról
created: 1331220914
categories:
- !binary |-
  dsOhbGxhbGtvesOhcw==
---
<p style="text-align: justify;"><strong>Március 1-el változott a cégeljárás.</strong> <strong>Ezért a 10/2012. (II. 29.) Korm. rendelet módosította cégeljárás részletszabályait tartalmazó 21/2006. (V. 18.) IM rendeletet.</strong></p><p style="text-align: justify;">Március 1 –től a székhely (telephely, fióktelep) vagy lakóhely megjelölése esetén utca, illetve házszám hiányában a nyomtatványon, a házszám helyén a helyrajzi számot kell feltüntetni.</p><p style="text-align: justify;">A cégbejegyzési kérelem nyomtatványának általános részében a cég főtevékenységét (tevékenységi köreit) a KSH által kiadott mindenkor hatályos TEÁOR nómenklatúra szerint kell felsorolni, a szám után feltüntetve a KSH közleményben szereplő évszámot (annak utolsó két számjegyét) is. Ha a bejegyzést kérő a nyomtatványon több tevékenységi kört is feltüntet, a nyomtatványon, illetve a tevékenységre vonatkozó cégjegyzékrovatban első helyen a cég főtevékenységének kell szerepelnie.</p><p style="text-align: justify;">Ha a korlátolt felelősségű társaság törzsbetétének több tulajdonosa van, a közös tulajdonú üzletrész esetén, a nyomtatványon fel kell tüntetni, hogy a tulajdonosokat közös képviselő képviseli. A tulajdonosok adatait külön rovatban kell kitölteni.</p><p style="text-align: justify;">A változásbejegyzési kérelem előterjesztésére szolgáló nyomtatványon már nem tüntethető fel az a tény, hogy a cég létesítő okirata szerződésminta alkalmazásával készült, a szerződésminta alkalmazása ebben az esetben eljárási jogkövetkezménnyel nem bír.</p><p style="text-align: justify;">A kérelemben fel kell tüntetni a tagok és a vezető tisztségviselők természetes személyazonosító adatait: nevét, adóazonosító számát, természetes személy esetén születési idejét, lakóhelyét, anyja születési nevét, jogi személyiséggel nem rendelkező gazdasági társaság vagy jogi személy esetén székhelyét, cégjegyzékszámát vagy nyilvántartási számát.</p>
