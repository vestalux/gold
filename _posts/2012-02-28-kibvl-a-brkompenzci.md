---
layout: post
title: Kibővül a bérkompenzáció
created: 1330442634
categories:
- !binary |-
  YWTDsywgasOhcnVsw6lr
---
<p style="text-align: justify;">A Kormány január 26-án határozatot fogadott el arról, hogy a már korábban meghozott és január 1-jén hatályba lépett intézkedések mellett további ösztönzőkkel is elő kívánja segíteni a bérek nettó értékének megőrzését szolgáló munkáltatói béremeléseket. Eszerint pályázat keretében támogatás nyújtható majd azoknak a foglalkoztatóknak, akik számára a béremelések <strong>„saját erős” 5%-ának</strong> az előteremtése is nagy nehézségekbe ütközik, illetve további támogatás nélkül esetleg csak a létszám csökkentésével tudnák a béremelés forrását előteremteni.<br>A <strong>változtatás célja,</strong> hogy új lehetőséget nyissanak pályázati formában, így több munkahely megőrzéséhez és több munkavállaló kompenzálásához tudnak hozzájárulni.</p><p style="text-align: justify;">A Kormány rövidesen megtárgyalja a pályázat kiírásához szükséges jogszabály-módosításokat. Ennek keretében dönt arról a törvényjavaslatról, ami a 2012. évi költségvetésen belüli átcsoportosítással biztosítja a pályázati rendszer keretében elnyerhető támogatás <strong>21 milliárd Ft-os forrásigényét.</strong></p><p style="text-align: justify;">A Kormány elé kerülő javaslatban várhatóan szerepel a munkaerő-kölcsönzők bérkompenzációs nehézségeinek megoldására az érintettek bevonásával kidolgozásra került tervezet, valamint a bérkompenzáció finomhangolását szolgáló más kisebb módosítás is.</p><p style="text-align: justify;">A Kormány álláspontja szerint a versenyszférában az adótörvények változásából eredő esetleges nettó jövedelemveszteséget mindenekelőtt az adókedvezménnyel ösztönzött munkáltatói béremelés által szükséges ellensúlyozni. Ehhez a költségvetés rendelkezésére álló szűkös erőforrásokat koncentráltan kell felhasználni.</p>
