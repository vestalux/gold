---
layout: post
title: "Újra nyitva az egyik legnépszerűbb energetikai pályázat az Új Széchenyi Tervben"
created: 1350483977
categories:
- !binary |-
  cMOhbHnDoXphdA==
---
<p style="text-align: justify;">A 2011. május 4-én határozatlan időre felfüggesztett pályázati konstrukció <strong>2012. október 12-én a rendelkezésre álló keret kimerüléséig újból nyitásra került.</strong></p><p style="text-align: justify;">A konstrukcióra összesen <strong>8 milliárd forint áll rendelkezésre</strong>, ami nagy valószínűséggel néhány hónapon belül kimerülhet, mivel a konstrukciókedvező minimális pályázható összeggel (1 millió Ft) került újbóli meghirdetésre, így sokan fognak pályázni.</p><p style="text-align: justify;">Jelen pályázati felhívás <strong>kiemelt célkitűzése</strong> – összhangban a hazai és EU stratégiával – ösztönözni a decentralizált, környezetbarát megújuló energiaforrást hasznosító rendszerek elterjedését, kiemelt hangsúlyt fektetve az energiahatékonyságra és az energiatakarékosságra.&nbsp;</p><p style="text-align: justify;">Az energetikai hatékonyság fokozásának és az energiatakarékosságnak a szükségességét alátámasztja, hogy a statisztikai adatok szerint a hazai energiaigényesség egységnyi GDP előállítására vetítve - a statisztikai adatok szerint - valuta-paritáson mérve több mint háromszor, vásárlóerő-paritáson mérve pedig mintegy másfélszer magasabb, mint a fejlett EU tagállamokban.</p><p style="text-align: justify;">Jelen konstrukció hozzájárul az épületek energiatakarékosság, - hatékonyság és megújuló energiafelhasználás fokozására irányuló beruházások megvalósításához, vissza nem térítendő támogatás formájában.</p><p style="text-align: justify;"><strong>A pályázati kiírás keretében az alábbi szervezetek pályázhatnak:</strong></p><ul style="text-align: justify;"><li>KKV-k</li><li>Jogi személyiségű vállalkozás, kivéve lakásszövetkezetek és mezőgazdasági szövetkezetek</li><li>Jogi személyiség nélküli vállalkozás</li><li>Költségvetési szervek és költsévetési rend szerint gazdálkodó szervek</li><li>Nonprofit szervezetek</li><li>Jogi személyiségű nonprofit szervezet, kivéve pártok, kivéve jogi személyiség nélküli nonprofit szervezet</li><li>Közoktatási feladatok ellátásában közreműködő intézmények</li></ul><p style="text-align: justify;"><strong>A pályázatban megújuló energia alapú épületenergetikai fejlesztésre lehet pályázni, lakás célú beruházás kiemelten nem támogatott.</strong> Ide tartozhat pl. a napelmes, napkollektoros rendszerek, kazáncserék, geohőt hasznosító rendszerek, biomassza kazán kiépítése, külső-belső szigetelések és nyílászáró cserék.</p><p style="text-align: justify;"><strong>KKV pályázó esetén akár 60%-os támogatási intenzitással</strong> lehet pályázni, <strong>nem KKV-k esetén a támogatási arány 85%-os.</strong></p><p style="text-align: justify;"><strong>A vissza nem térítendő támogatás összege minden pályázó esetén 1 milió Ft és 250 millió Ft között van.</strong> A pályázatok benyújtására a keret kimerüléséig van lehetőség.</p>
