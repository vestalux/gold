---
layout: post
title: " Több uniós forrás jut majd a vállalkozásoknak 2014-től"
created: 1352453438
categories:
- !binary |-
  Z2F6ZGFzw6Fn
---
<p style="text-align: justify;">Gyökeresen megváltozik az európai uniós források elosztása<strong> 2014 és 2020 között, a fejlesztési pénzek nagy részét a vállalkozások kaphatják.</strong></p><p style="text-align: justify;">Novemberben kerül az unió elé a <strong>magyar forráselosztási elképzelés</strong>, amely szerint a következő hét évre jutó várhatóan 20 milliárd euróból <strong>60 százalékot gazdaságfejlesztésre,</strong> ezen belül 46 százalékot vállalkozásfejlesztésre, 14 százalékot területfejlesztésre, további <strong>10-10-10 százalékot közlekedési, energetikai és humánerőforrás-fejlesztésre, 7 százalékot a központi régió és Budapest fejlesztésére fordítana Magyarország, 3 százalékot pedig tartalékolna.</strong></p><p style="text-align: justify;">2007-2013 között a vállalkozások fejlesztésére, ezen keresztül gazdaságfejlesztésre az összes forrás 14-16 százaléka jutott.</p><p style="text-align: justify;"><strong>A Wekerle-terv:</strong> Az eddigi öt kitörési pont - a jármű- és gépipari beszállítói együttműködések területe, a zöldgazdaság, az élelmiszergazdaság, a turizmus és egészségipar, valamint a kreatív ipar és az infokommunikációs szektor - mellé hatodikat vetett fel: az úgynevezett kékgazdaság fejlesztését, amely a víz védelméről szól. Magyarország a jövő évtől 200 víztározó építését kezdi meg.</p><p style="text-align: justify;">A Wekerle-tervről mint a magyar gazdaság Kárpát-medencei léptékű növekedési stratégiájáról szóló előterjesztést a kormány 2012. július 4-i ülésén tárgyalta és fogadta el. A kezdeményezés egy évvel ezelőtt Mórról indult.</p>
