---
layout: post
title: Most még így lehet nyugdíjba menni!
created: 1354721934
categories:
- !binary |-
  YWTDsywgasOhcnVsw6lr
---
<p style="text-align: justify;">Év végén mindig aktuális kérdés, hogy milyen feltételekkel lehet nyugdíjba vonulni, vannak-e olyan nyugdíjazási lehetőségek, amelyek már csak az év végéig vehetők igénybe, milyen szabályok, esetleg új szabályok szerint lesz mód a következő évtől nyugdíjba menni.</p><p style="text-align: justify;"><strong>Nyugdíj-korhatár</strong></p><p style="text-align: justify;">A nyugdíj-korhatár tekintetében jelentős változás történt már az előző években is. 2010. január 1-től az öregségi nyugdíjkorhatár a következők szerint módosult:</p><p style="text-align: justify;"><strong>Az öregségi nyugdíjkorhatár annak, aki</strong></p><ul style="text-align: justify;"><li>1952-ben született, a 62. életév betöltését követő 183. nap,</li><li>1953-ban született, a betöltött 63. életév,</li><li>1954-ben született, a 63. életév betöltését követő 183. nap,</li><li>1955-ben született, a betöltött 64. életév,</li><li>1956-ban született, a 64. életév betöltését követő 183. nap,</li><li>1957-ben vagy azt követően született, annak a betöltött 65. életév.</li></ul><p style="text-align: justify;"><strong>A nyugdíjkorhatár 62 évről 65 évre történő felemelése tehát fokozatosan történik, születési évekhez kötötten határozzák meg az öregségi nyugdíjkorhatárt.</strong></p><p style="text-align: justify;"><strong>Szolgálati idő</strong></p><p style="text-align: justify;"><strong>Öregségi teljes nyugdíjra</strong> az jogosult, aki a születési évének megfelelő öregségi nyugdíjkorhatárt betöltötte, és legalább húsz év szolgálati idővel rendelkezik.</p><p style="text-align: justify;">2012-ben az 1950-ben született hölgyek és férfiak öregségi teljes nyugdíjra való jogosultsága következik be.</p><p style="text-align: justify;"><strong>Öregségi résznyugdíjra</strong> lesz jogosult az a személy, aki a születési évének megfelelő öregségi nyugdíjkorhatárt betöltötte, és legalább tizenöt év szolgálati idővel rendelkezik.</p><p style="text-align: justify;"><strong>A biztosítási jogviszony hiánya</strong></p><p style="text-align: justify;">2009. december 31. utáni időponttól az irányadó nyugdíjkorhatár betöltését követően igényelt öregségi nyugdíj tekintetében is jogosultsági feltétellé vált a biztosítással járó jogviszony megszüntetése, 2012-ben is ezzel a szabállyal kell számolnunk. Azaz a nyugdíjigénylő öregségi teljes vagy résznyugdíj megállapítása napján nem állhat munkaviszonyban, vagy ezzel egy tekintet alá eső jogviszonyban, szövetkezeti tagsági viszonyban, ha a szövetkezet tevékenységében személyesen közreműködik, nem lehet főfoglalkozású egyéni vagy társas vállalkozó, illetve nem állhat díjazás ellenében munkavégzésre irányuló egyéb jogviszonyban.</p><p style="text-align: justify;">A tilalom kiterjed a külföldön fennálló biztosítási jogviszonyra is.</p><p style="text-align: justify;"><strong>A biztosítási jogviszony</strong></p><ul style="text-align: justify;"><li>sem Magyarországon,</li><li>sem – a szociális biztonsági rendszereknek a Közösségen belül mozgó munkavállalókra, önálló vállalkozókra és családtagjaikra történő alkalmazásáról szóló közösségi rendelet hatálya alá tartozó személy esetében – EU/EGT-államban, ideértve Svájcot is</li><li>sem – a szociálpolitikai (szociális biztonsági) egyezmény hatálya alá tartozó személy esetében (ha az egyezmény eltérően nem rendelkezik) – a szerződő államban</li></ul><p style="text-align: justify;">nem állhat fenn.</p><p style="text-align: justify;">Annak nincs továbbra sem akadálya, hogy a nyugdíj megállapítását követően ismét biztosítási jogviszonyt létesítsen az érintett személy.</p>
