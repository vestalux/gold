---
layout: post
title: Létrejöhet az agrárbank?
created: 1333707731
categories:
- !binary |-
  cMOpbnrDvGd5
---
<p style="text-align: justify;">A közeljövőben létrejöhet az <strong>agrárbank Magyarországon</strong> a kormány szerdai ülésén hozott döntés eredményeként.</p><p style="text-align: justify;">A kormány döntése szerint a Vidékfejlesztési Minisztérium (VM), valamint a Nemzetgazdasági Minisztérium (NGM) április 30-ig a kormány elé terjeszti a koncepciót, amely alapján létrejöhet az úgynevezett <strong>zöld bank</strong>, amelynek feladata a <strong>mezőgazdasági</strong>, <strong>erdészeti</strong>, <strong>természet- és környezetvédelmi</strong> célú beruházások forráshoz juttatása, az ágazat cégeinek finanszírozása.</p><p style="text-align: justify;">Nincs viszont még döntés a bank konkrét alapítói köréről és a pénzintézet alaptőkéjéről. Ezekről a koncepció kidolgozását követően határoznak. Ugyanakkor az agrárbank forráskerete <strong>több tíz milliárd forint</strong> lesz majd.</p><p style="text-align: justify;">A létrehozandó agrárbank nagy figyelmet fog fordítani a <strong>családi gazdaságok</strong> és a <strong>fiatal gazdák</strong> segítésére. Erre vonatkozóan a tárcának már kész elképzelései vannak. A korábbi társadalmi viták során ugyanis körvonalazódtak azok az elképzelések - támogatások, kedvezményes hitelkonstrukciós formák -, amelyekre szükség van.</p><p style="text-align: justify;">Az agrárbank sokkal <strong>közvetlenebb</strong> kapcsolatban lesz az ágazattal, mint a sokszínű pénzügyi portfólióval rendelkező, más területeken is működő bankok.</p>
