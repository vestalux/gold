---
layout: post
title: Beszámoló közzététele
created: 1335528557
categories:
- !binary |-
  dsOhbGxhbGtvesOhcw==
---
<p style="text-align: justify;"><strong>A számviteli törvény szerinti beszámoló elektronikus úton történő letétbe helyezési és közzétételi kötelezettségének elmulasztásával kapcsolatos adóhatósági eljárás szabályai 2012. január 1-jétől megváltoztak.</strong></p><p style="text-align: justify;">A cégnyilvántartásban szereplő cégeknek a számviteli törvény szerinti beszámolót elektronikus úton az adott üzleti év mérlegforduló napját követő <strong>ötödik hónap utolsó napjáig</strong> kell megküldenie a céginformációs szolgálat részére a kormányzati portál útján.</p><p style="text-align: justify;"><!--break-->Amennyiben az állami adóhatóság a céginformációs szolgálat által továbbított adatok alapján a beszámoló letétbe helyezésére és közzétételére előírt törvényi határidő eredménytelen elteltét állapítja meg, vagy a céginformációs szolgálat arról értesíti, hogy az adózó a letétbe helyezéshez kapcsolódó közzétételi költségtérítés teljesítését elmulasztotta, <strong>500 ezer forintig</strong> terjedő mulasztási bírság kiszabása mellett felszólítja az adózót arra, hogy kötelezettségének <strong>30 napos</strong> határidőn belül tegyen eleget.</p><p style="text-align: justify;">Amennyiben ez az időtartam eredménytelenül telik el, az adóhatóság a határidő elteltét követő napon <strong>60 napos</strong> határidő tűzésével újabb <strong>1 millió forintig</strong> terjedő mulasztási bírság kiszabása mellett ismételten felhívja az adózót kötelezettsége teljesítésére.</p><p style="text-align: justify;">Abban az esetben, ha az adózó a beszámoló letétbe helyezési, illetve közzétételi kötelezettségének az ismételt felhívás időtartama alatt sem tesz eleget, az állami adóhatóság a cégbíróságot elektronikus úton haladéktalanul értesíti az adózó adószámának felfüggesztés nélküli hivatalból történő <strong>törléséről</strong> és egyúttal kezdeményezi a <strong>cég megszűntnek nyilvánítását</strong>.</p><p style="text-align: justify;">A cégbíróság legkésőbb az állami adóhatóság értesítésének beérkezésétől számított <strong>húsz napon belül</strong>, ha a cég mulasztását megállapította, a céget megszűntnek nyilvánítja.</p>
