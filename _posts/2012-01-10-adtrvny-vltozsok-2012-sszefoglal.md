---
layout: post
title: 'Adótörvény változások 2012.  - összefoglaló '
created: 1326188474
categories:
- !binary |-
  YWTDsywgasOhcnVsw6lr
---
<p><img src="/sites/goldconsulting.eu/files/img/afa_27.jpg" alt="27%-os ÁFA" title="2012. január 1-étől az ÁFA 27%-ra emelkedik." style="float: left; margin-right: 10px;" width="200" height="200">Az <strong>ÁFA</strong> általános kulcsa <strong>25-ről 27 százalékra emelkedett</strong>,&nbsp; tehát mindazon 2012. évi ügyleteknél, melyek során az áfa fizetési kötelezettség 2012. évben keletkezik, már <strong>27 %-os adókulcsot</strong> kell alkalmazni. De....<br>&nbsp;<br>A főszabálytól eltérően azonban, az időszakos elszámolású ügyleteknél átmeneti szabály határozza meg a felszámítandó adó mértékét. Abban az esetben például, ha az elszámolási időszak teljes egésze 2011-re esik még a 25 %-os áfakulcs alkalmazandó függetlenül attól, hogy az ellenérték megfizetése mikor történik.<br>Előleg fizetésnél, amennyiben 2012-ben teljesülő ügyletre 2011. évben adott előlegről van szó, szintén a 25 %-os adómértéket kell felszámítani. <br><br><strong>Az adókulcs változása</strong> miatt a pénztárgépek és taxaméterek átállítását legkésőbb <strong>2012. február 29.</strong> napjáig az arra jogosított szervizzel kell elvégeztetni. Fontos, hogy az átállításig kézi kibocsátású nyugtával, illetve számlával kell teljesíteni a bizonylat kiállítási kötelezettséget.&nbsp;</p><p style="text-align: justify;">Az <strong>EVA</strong> kulcsa <strong>30-ról 37 százalékra emelkedik</strong>, de az adónem választhatóságának összeghatára is változik: <strong>a korábbi 25 millióról 30 millió forintra nő.</strong><br>&nbsp;<br><strong>Adóalap emelés:</strong> A személyi jövedelemadó törvény új szabálya, hogy akik jövőre 2 millió 424 ezer forintnál többet keresnek, az adóalapjukat 27 százalékkal kötelesek megemelni, a törvény ezt adóalap kiegészítésnek hívja, hatására 20,2 százalék lesz az adója. A 202 ezer forintos havi bruttó jövedelem alatt megszűnik a szuperbruttó, és 2012-ben már nem lesz adójóváírás sem. <br>&nbsp; <br><strong>Új adónem a kulturális adó</strong>, amelyet a pornográf termékekből nyert árbevétel után kell megfizetni. A kulcsa 25 százalék, de filmvetítésből származott árbevételnél csak 3 százalék.<br>&nbsp;<br><strong>A népegészségügyi termékadó</strong> (chips-adó) törvényből kikerülnek azok a termékek, amelyek legalább 50 százalékban tejet tartalmaznak. Így mentesül például a Túró Rudi és a kakaós tej. <br>&nbsp;<br><strong>A baleseti adót</strong> a biztosítók fizetik a kötelező gépjármű felelősségbiztosítás (kgfb) díja után, a kulcsa 30 százalék. A parlamenti tárgyalás során a 30 százalékos kulcs mellé bekerült egy napi 83 forintos maximális adó, amely a nagyobb teljesítményű, és nagyobb kockázattal járó kocsik tulajdonosainak kedvez.<br>&nbsp;<br><strong>Új szabály az&nbsp; adóregisztrációs eljárás.</strong> Ennek lényege, hogy az adószám kiadása előtt az adóhatóság egybeveti az alapítók adatait a nála meglévőkkel, és meghatározott esetekben megtagadja az adószám kiadását. Ilyen eset például az, ha az új cég vezető tisztségviselője vagy a képviseletre jogosult tagja, illetve 50 százaléknál több szavazattal rendelkező tulajdonosa 180 napon keresztül 15 millió forintnál több adóval tartozik, vagy 5 éven belül vezető tisztségviselője volt olyan cégnek, amely 15 millió forintnál nagyobb adótartozást hátrahagyva szűnt meg.<br>&nbsp;<br>Az új cégek fokozott adóhatósági felügyelet alá kerülhetnek: Az adóhatóság az adószám kiadása után kérdőívet küldhet a frissen alapított cégnek, amelyben a tevékenysége részleteiről, valamint az annak végzéséhez szükséges technikai és pénzügyi eszközökről érdeklődik. A válaszok után az adóhatóság - legfeljebb egy évre - fokozott adóhatósági felügyelet alá vonhatja a céget. Ennek egyik eleme, hogy sűrített áfa-bevallást és -fizetést írhat elő számára a hatóság.<br>&nbsp;<br><strong>A bizonytalan adójogi helyzet</strong> - mint új szabály-csoport -&nbsp; lényege, hogy ha az adózó bizonytalan az adó-jogszabályok értelmezésében, akkor adótanácsadó, vagy ügyvéd által ellenjegyzett jegyzőkönyvben közli az adóhatósággal azt az értelmezést, amely alapján bevallotta és megfizette az adót. Ilyenkor - ha csak nem nyilvánvaló képtelenséget állít - nem bírságolható. Amennyiben a hatóság szerint megalapozott az értelmezés, akkor soron kívül jeleznie kell ezt a körülményt az adópolitikáért felelős miniszternek.<br>&nbsp;<br><strong>A helyi adó törvény kimondja</strong>, hogy az önkormányzat nem állapíthat meg magasabb adómértéket a törvény általi maximumnál, továbbá a helyi iparűzési adóra csak egy adókulcs alkalmazható.<br>&nbsp;<br><strong>Átalakult a gépjármű adó</strong>, korábban a 1.600 köbcenti alatt 7 ezer, afelett 15 ezer forint volt az adó. Az új rendszer - négy lépcsőben - kilowattban méri a motor teljesítményét, és a környezetvédelmi osztály szerint is differenciál. Például egy 1.600 köbcentis, 80 kilowattos, legfeljebb 4-es környezetvédelmi besorolású kocsi adója 22 ezer forint, 6-os és 10-es besorolás között 11 ezer forint.<br>&nbsp;<br><strong>A regisztrációs adó csökkenését mutatja</strong>, hogy a 8-asnál jobb környezetvédelmi besorolású, legfeljebb 1.100 köbcentis benzines autó adója 250 ezer forintról 45 ezerre esik. Az autók átírási illetékének drágulását példázza, hogy egy 1.600 köbcentis, 80 kilowattos motorral szerelt 5 éves kocsi átírása a tavalyi 28.800 forintról 44 ezer forintra emelkedett. A változtatások ugyanakkor illetékmentességet határoznak meg az elektromos autókra.<br>&nbsp;<br>Gépjármű csak magyar hatósági jelzéssel vehet részt a forgalomban, kivéve, ha külföldi vagy belföldi flottaüzemeltető a tulajdonosa, és az a regisztrációs adót a jármű után megfizette. A gépjárműflotta-üzemeltetőnek az Európai Gazdasági Térségben kell székhellyel bírnia, és az év első napján legalább 100 darab, külföldi hatósági jelzéssel ellátott személygépkocsinak kell a tulajdonában lennie. További feltétel, hogy az árbevétele 75 százalékának gépjármű bérbe- vagy lízingbe adásából kell származnia.<br>&nbsp;<br>A cégbejegyzést követően 5 napon belül be kell jelentkeznie a társaságnak a területileg illetékes gazdasági kamaránál. A kamarai hozzájárulás évi 5 ezer forint lesz.</p>
