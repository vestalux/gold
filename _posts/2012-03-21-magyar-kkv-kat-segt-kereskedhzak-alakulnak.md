---
layout: post
title: Magyar kkv-kat segítő kereskedőházak alakulnak
created: 1332340286
categories:
- !binary |-
  dsOhbGxhbGtvesOhcw==
---
<p style="text-align: justify;">Azerbajdzsánban nyitja meg Magyarország az első olyan kereskedőházat, amelynek célja, hogy segítse a hazai kis- és középvállalatok megkapaszkodását a FÁK-piacokon; az idén további 6-8 ilyen intézmény indul, részben ebben a térségben.</p><p style="text-align: justify;">Az országspecifikus kereskedőházak nagy változást jelentenek az eddigi rendszerben, hiszen nem csupán piacfeltárást végeznek, hanem konkrét üzletek lebonyolítását, megkötését is vállalják majd. Az ezt is tartalmazó új külgazdasági stratégia áprilisra készül el.</p><p style="text-align: justify;">Az infrastruktúra-fejlesztés és az innováció mellett a mezőgazdaság emelkedik ki azon területek közül, amelyeken a magyar kkv-k be tudnának törni Oroszországba. Az Oroszországgal szembeni külkereskedelmi mérleg hagyományosan jelentős passzívumot mutat: 2008-ban 1056, 2009-ben 542, 2010-ben 715, tavaly pedig 1062 milliárd forint volt a hiány folyó áron a KSH adatai szerint. Míg az import 57 százalékkal nőtt 2009 és 2011 között forintban számolva, addig az export csupán 22 százalékkal.<br><br class="MsoNormal"></p>
