---
layout: post
title: 81 ezerrel kevesebben dolgozunk, 13 ezerrel kevesebb bérért
created: 1332257692
categories:
- !binary |-
  Z2F6ZGFzw6Fn
---
<p class="MsoNormal" style="text-align: justify;"><img src="/sites/goldconsulting.eu/files/img/deficit.jpg" alt="Szomorú ember" title="Növekvő anyagi terhek" style="float:left; margin-right:10px" height="200" width="200">Az év első hónapjában jelentős mértékben esett vissza a hazánkban dolgozók száma, a munkáért ugyanakkor több, mint tízezer forinttal alacsonyabb bruttó bért fizettek.</p><p class="MsoNormal" style="text-align: justify;"><strong>2012 januárjában a KSH legfrissebb közlése szerint 2,582 millióan dolgoztak</strong> hazánkban, ami előző hónaphoz képest 81&nbsp;100 fővel, előző év azonos időszakához képest pedig 39&nbsp;100- zal kevesebb.</p><p class="MsoNormal" style="text-align: justify;">Ha az egyes szférákat vizsgáljuk, akkor havi és éves szinten is <strong>több tízezerrel esett vissza az alkalmazottak létszáma:</strong> a közszférában előző hónaphoz képest 46&nbsp;200-zal 679&nbsp;600-ra esett vissza, melyhez legnagyobb mértékben a fizikai dolgozók számának 43&nbsp;900-as csökkenése járult hozzá, előző év azonos időszakához képest viszont csak 13 ezres a létszámcsökkenés. A versenyszférában viszont, szintén a lassú ütemű létszámbővülés zuhanásba fordult át, és decemberhez képest 32&nbsp;300-zal, előző évhez képest pedig 31&nbsp;900-al kevesebb a szférában dolgozó 1, 799 millió fő.</p><p class="MsoNormal" style="text-align: justify;">A friss adatok arra utalnak, hogy egyes foglalkoztatók csak a létszám csökkentésével tudták kigazdálkodni a minimálbér és az elvárt bérek növelését, a létszám leginkább, több mint 10 %-kal az építőiparban csökkent. Feltételezhető, hogy a bérköltségek növekedését egyes ágazatokban a szürke, illetve feketefoglalkoztatás növelésével igyekeztek tompítani.</p><p class="MsoNormal" style="text-align: justify;">A Nemzetgazdasági Minisztérium közleménye szerint a <strong>bruttó átlagkeresetek 4,3 %-kal emelkedtek</strong> előző év azonos időszakához képest, ami a minimálbér 19 %-os emelésének is köszönhető, sőt 2010 januárja óta 13 ezer forintos emelkedést tapasztalhattak a dolgozók nemzetgazdasági szinten. Valójában azonban, ha megnézzük, hogy előző hónaphoz képest hogyan alakultak a jövedelmek, akkor 5,5 %-os csökkenést lehetett tapasztalni- 231&nbsp;800 forint után 219&nbsp;100 forint lett a bruttó átlagbér.</p><p class="MsoNormal" style="text-align: justify;">Az adó- és inflációváltozások miatt viszont a nettó keresetek ennél még nagyobb mértékben, 7,1%-kal estek vissza 2012 első hónapjában, hiszen míg 2011 decemberében 152&nbsp;300 forintot vittek haza átlagosan a dolgozók, januárban már csak 141&nbsp;600 forintot tudtak a házi költségvetésbe beletenni. A versenyszféra nettó átlagkeresete 8,1 %-kal, a közszféráé pedig csak 3,7 %-kal mérséklődött. Előbbinél 145&nbsp;100, utóbbinál pedig 134&nbsp;200 volt a januári nettó.</p><p class="MsoNormal" style="text-align: justify;">Bérváltozások tekintetében egyébként a közszférában dolgozó fizikai alkalmazottak járhattak jobban, az ő bruttó bérük ugyanis közel 14 ezer forinttal 146&nbsp;700- ra emelkedett januárban, ezzel szemben a versenyszféra alkalmazottai közel 2 ezerrel kerestek kevesebbet, mint tavaly decemberben.</p><p class="MsoNormal" style="text-align: justify;">A szellemi foglalkoztatottak mindkét szférában csökkenő bruttókkal találkoztak a közszférában 16&nbsp;900 forinttal 225&nbsp;400-ra, a versenyszférában pedig ennél nagyobb mértékben, 38&nbsp;300 forinttal 330&nbsp;300-ra esett vissza. Ez viszont azzal is magyarázható, hogy a decemberi bruttókat megdobták az év végi prémiumok és járulékok. Ha viszont előző év azonos időszakával hasonlítjuk össze a bruttókat, akkor néhány százforintos emelkedésről lehet beszélni csak.</p><p class="MsoNormal" style="text-align: justify;">Jóval az átlagbér alatt, átlagosan 137 ezerért dolgoznak a szálláshelyszolgáltatás, vendéglátás területén foglalkoztatottak. Nálunk kicsivel többért járnak munkába az adminisztráció területén dolgozók, az átlagos bruttó bérük 158 ezer forint. A magasan a legjobb fizetésért dolgoznak a pénzügy, biztosítás ágazatban: havi bruttó 439 ezer forint az átlagkereset, de nem panaszkodhatnak az információ és kommunikáció területén dolgozók sem, hiszen közel 391 ezret keresnek.</p>
