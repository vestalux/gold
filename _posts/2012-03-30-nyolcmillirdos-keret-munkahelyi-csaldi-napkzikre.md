---
layout: post
title: Nyolcmilliárdos keret munkahelyi családi napközikre
created: 1333104050
categories:
- !binary |-
  cMOhbHnDoXphdA==
---
<p style="text-align: justify;"><strong>Napokon belül megjelennek azok a pályázatok (TÁMOP 2.4.5), amelyek összesen nyolc milliárd forinttal támogatják a munka és a magánélet összehangolását.</strong></p><p style="text-align: justify;">Magyarország egyik legkomolyabb problémája a foglalkoztatás alacsony szintje. A gócpontok az ötven éven felüliek, az alacsony képzettségűek és a kisgyermekes édesanyák, akiknek szintén rendkívüli nehézséget okoz a munkába való visszatérés.</p><p style="text-align: justify;">Ennek érdekében vezették be a Start bónusz kártyát korábban, amelyet a legalább 3 hónapja regisztrált álláskeresők, valamint a gyes-ről, gyed-ről visszatérők válthatnak ki, az őket alkalmazó munkáltatónak pedig egy éven keresztül nem kell megfizetniük utánuk a 27%- os szociális hozzájárulási adót. A gyermeke elhelyezése azonban továbbra is nehézséget okoz. A nyolcmilliárdos pályázati keret ezt a problémát hivatott orvosolni.</p><p style="text-align: justify;">Az ország települései közül 273 helyen működik bölcsőde, melyek 91%-ka a tízezer fő fölötti városokban van. Annak ellenére, hogy az elmúlt években európai uniós forrásokból új bölcsődéket hoztak létre, azok továbbra is 130%-os kihasználtsággal működnek, a korosztály csupán 9%-át ellátva.</p><p style="text-align: justify;">A kormány több forrás bevonásával is próbál segíteni a helyzeten, a jelenlegi összegből nem a komplett bölcsődei programot valósítják meg, hanem a GYES-ről, GYED-ről visszatérő nők foglalkoztatásának javítása érdekében intézményekben, munkahelyeken, önkormányzatoknál alakítanak ki családi napköziket. Az összesen nyolcmilliárd forintos uniós keret lehívásához szükséges pályázatok megjelenése folyamatos.</p><p style="text-align: justify;">A pályázatnak három része van:</p><p style="text-align: justify;">I.&nbsp;&nbsp;&nbsp; A keret legnagyobb részéből- mintegy öt és fél milliárd forintból- öt milliárd forint a konvergencia régiókban, ötszázmillió forint pedig a központi régiókban jelenik majd meg. Az ötmilliárd forint egyik felét alternatív nappali gyermekellátási szolgáltatások létrehozására, másik felét pedig vállalati és intézményi napközbeni kisgyermekellátásra lehet fordítani.</p><p style="text-align: justify;">A felhasználás területei, a támogatást a helyiség átalakításra, felszerelésekre, de a gyermekellátást végző személyek képzésére és foglalkoztatására is lehet fordítani. Az egy pályázó által elnyerhető támogatás maximum ötvenmillió forint, egy férőhely létrehozására pedig maximum hárommillió forint igényelhető. A projekt hossza maximum kettő év lehet, a támogatás lejárát követően normatíva vehető igénybe a hosszú távú fenntarthatóság érdekében.</p><p style="text-align: justify;">A keret másik két részének-egyenként 1,25 milliárd forintnak- megoszlása mindkét esetben: egy milliárd forint a konvergencia, kétszázötvenmillió forint pedig a központi régióknak jut a következő alapelvek szerint:</p><p style="text-align: justify;">II.&nbsp;&nbsp;&nbsp; 1, 25 milliárd forint a rugalmasabb foglalkoztatást hivatott elterjeszteni. A rugalmas foglalkoztatási formák bevezetése mellett olyan munkahelyi kezdeményezéseket is magába foglal, mint a rugalmas szemléletű személyügyi politika alkalmazása, egyéni élethelyzetet és igényeket figyelembe vevő munkaszervezési formák, munkarend és munkaidő- beosztás kialakítása.</p><p style="text-align: justify;">III.&nbsp;&nbsp;&nbsp; Ugyancsak 1,25 milliárd forint az innovatív projektek megvalósítására ad lehetőséget, melyek a helyi szereplők együttműködésén alapulva, a helyi igényeknek megfelelő szolgáltatásokat alakítanak ki. A projekt többek között az egyes intézmények működési, nyitvatartási, ügyintézési idejének átalakításával, az egyes helyi szolgáltatások elérhetőségének, igénybevételi módjainak, idejének racionalizálásával és az erre szolgáló igényeken és szükségleteken alapuló tervek kidolgozásának és megvalósításának támogatásával segíthetik elő a munka és a magánélet összehangolását.</p><p style="text-align: justify;">Nagyon fontos, hogy azok az édesanyák, akik úgy döntenek, szeretnének a munkaerőpiacra minél előbb visszakerülni, ezt megtehessék, és közben gyermeküket munkaidő alatt is biztonságban tudhassák.</p>
