---
layout: post
title: Fontos tudnivalók az iskolakezdési járulékkal kapcsolatban
created: 1346242810
categories:
- !binary |-
  cMOpbnrDvGd5
---
<p style="text-align: justify;">Az iskolakezdési járulékot azon munkavállalók vehetik igénybe, akiknek általános-vagy középiskolába járó gyermekük van. A 2012. szeptember 3-án kezdődő oktatás esetében 2012. július 4. és november 2. között lehet igénybe venni. Megfelelő adóztatás mellett évente <strong>27.900 forint támogatás juttatható minden gyermek után, azaz a minimálbér 30%-a.</strong></p><p><!--break--></p><p style="text-align: justify;">" Az iskolakezdés gyermekenként akár 50 ezer forintot is meghaladó terhét az idén is csökkenteni lehet a munkáltatótól kapott iskolakezdési támogatással. A kedvezményes adózású támogatás maximuma idén 27.900 forint. A mostani tanévkezdéskor a juttatás még a régi szabályok szerint természetben is adható, vagy a munkavállaló számla ellenében is el tud számolni munkáltatójával. Ezek a juttatási formák azonban jövőre megszűnnek, a munkaadó 2013. január 1-jétől már csak utalvány formájában, vagy innovatív elektronikus fizetési kártyával (e-utalvány) nyújthatja a támogatást. A változás hátrányosan érintheti azokat a szülőket, akik a tankönyveket jövőre az iskolától szerzik be, amennyiben azok nem tudják majd az utalványokat elfogadni. Érdemes tehát az iskoláknak is felkészülniük az új szabályozásra. Mellettük a kisebb vállalkozásokat érintheti még kedvezőtlenül a jövő évi változás, amelyek eddig jellemzően a munkavállaló által benyújtott számlák alapján adták a támogatást. Az iskolakezdési támogatást évente egyszer lehet igénybe venni az iskolakezdést megelőző, valamint az azt követő 60 napos időintervallumban, vagyis a 2012. szeptember 3-án kezdődő oktatás esetében 2012. július 4. és november 2. között. Január 1-jétől kedvező változás, hogy a támogatás az iskolakezdést megelőző 60. naptól egészen év végéig juttatható lesz. Iskolakezdési támogatásban azok a munkavállalók részesülhetnek, akiknek általános iskolába vagy középiskolába járó gyermekük van. Fontos, hogy a szülő vagy a gyám jogosult legyen a családi pótlékra, enélkül ugyanis nem adható támogatás. Ugyanazon gyermek után mindkét szülő részesülhet a támogatásban, így annak összege akár a duplájára is nőhet. Támogatásban részesülhet a nem vér szerinti szülő is, amennyiben családi pótlékra jogosult házastárssal él együtt. Az EGT-tagállamban lévő oktatási intézmény látogatása nem zárja ki a juttatás lehetőségét. Gyakorlatilag bármilyen összeg adható, azonban a kedvező adóztatás mellett évente a minimálbér 30 százaléka, azaz 27.900 forint támogatás juttatható minden egyes gyermek után. Ez magasabb a tavalyi 23.400 forintnál, ami a minimálbér emelkedésével függ össze. Mivel az iskolakezdési támogatást mindkét szülő ugyanazon gyermek után is igénybe veheti, gyermekenként a támogatás összege elérheti az 55.800 forintot a tavalyi 46.800 forinttal szemben. Az adóterhet a munkáltató/kifizető viseli, ennek mértéke 16 százalék 1,19-cel szorozva, valamint 10 százalékos egészségügyi hozzájárulással is számolni kell, így a juttatás adóterhe a tavalyi 19,04 százalékról 30,94 százalékra nő. A 30,94 százalékos adóterhet a 27.900 forintos összegig a kifizető, tehát a juttató fizeti meg a NAV részére. Amennyiben a kedvezményezett béren kívüli juttatás meghaladja ezt az összeget, akkor már 51,17 százalékos adóteher merül fel, hiszen már 27 százalék egészségügyi-hozzájárulási fizetési kötelezettség is terheli a 27.900 forint feletti juttatást. "</p><p>&nbsp;</p><p style="text-align: right;">Forrás: adonet.hu hírlevél</p>
