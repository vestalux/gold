---
layout: post
title: Hogyan változik a Cafeteria 2012 februártól?
created: 1327483974
categories:
- !binary |-
  bXVua2F2w6FsbGFsw6Fz
---
<p style="text-align: justify;"><img src="/sites/goldconsulting.eu/files/img/cafeteria.jpg" alt="cafeteria" title="cafeteria" style="float: left; margin-right: 10px;" width="200" height="200"><strong>Hogyan változik a Cafeteria 2012 februártól?</strong></p><p style="text-align: justify;">A legfontosabb változás, hogy az új jogszabályok alapján,&nbsp; évente <strong>500 ezer forint</strong> béren kívüli juttat adhat a munkavállalóknak (a kedvezményesen adható juttatások felső határát a ledolgozott munkanapok arányában állapítják meg). Az <strong>1,19 százalékos</strong> adóalapra számolva, <strong>16 százalékos szja- és 10 százalékos egészségügyi hozzájárulást</strong> (eho) kell megfizetnie a munkáltatónak (a nem kedvezményezett cafeteria juttatások esetén az eho 27 százalék).</p><p style="text-align: justify;">Új elem az&nbsp; <strong>Erzsébet-utalvány</strong> és a <strong>SZÉP Kártya</strong>, de&nbsp; továbbra is adható bérlet-támogatás, iskolakezdési támogatás, továbbképzési támogatás, és önkéntes-pénztári támogatás is. <!--break--></p><p style="text-align: justify;">Az új rendszerben összességében növekszik az étkezésre adható támogatás összege, hiszen a munkáltató havi 30 ezer forintot adhat étkezésre a munkavállalónak, a korábbi évi 18 ezer forint helyett. Az összegből <strong>12 500 forintot</strong> jelent a munkahelyi meleg étkeztetés biztosítása, míg a hagyományos papír alapú étkezési utalványok szerepét átvevő Erzsébet-utalványon havi ötezer forint adható, további <strong>12.500 forint</strong> (évi 150 ezer forint) pedig a <strong>SZÉP Kártya</strong> meleg étkezési alszámlájára érkezhet.</p><p style="text-align: justify;">Az idei évtől béren kívüli juttatásnak minősül a munkahelyi étkeztetés, a helyi utazási bérlet, iskolakezdési támogatás, iskolarendszerű képzés, önkéntes kölcsönös nyugdíjpénztári vagy egészségpénztári hozzájárulás, foglalkoztatói nyugdíjszolgáltató intézménybe történő hozzájárulás, valamint a munkáltató tulajdonában vagy vagyonkezelésében álló üdülő használata is.</p><p style="text-align: justify;">Az <strong>Erzsébet utalványról</strong> korábbi hírünkben bővebben írtunk, most a&nbsp; <strong>SZÉP Kártya</strong> fontosabb információit tesszük közzé.</p><p style="text-align: justify;">A SZÉP-kártya a legismertebb kedvezményes adózású cafeteria utalványokat felváltó, megjelenésében és használatában is leginkább a bankkártyákhoz hasonlítható univerzális, elektronikus utalvány, mellyel belföldi üdülést, pihenést, meleg étkezést, sportszolgáltatásokat, múzeumi belépőket, színházjegyeket lehet kifizetni. Fontos tudni, hogy a kártyát készpénzfelvételre nem lehet használni, és kizárólag a meghatározott szolgáltatásokat lehet vele kifizetni. A fizetésre vagy a banki POS-terminálokon, vagy internetes felületen van lehetőség, ám egyes pénzügyi szolgáltatóknál telefonos ügyintéző segítségével is elfogadhatják a kártyát az elfogadóhelyek.</p><p style="text-align: justify;">A kártyát csak a munkáltató igényelheti azoknál a szolgáltatóknál, amelyek a kormányrendelet szerint megfelelnek a kibocsátás feltételeinek. Jelenleg a <strong>K&amp;H</strong>, az <strong>MKB</strong> és az <strong>OTP</strong> pénztárszolgáltatói bocsátanak ki <strong>SZÉP Kártyát</strong>. A felsorolt bankok fiókjaiban, illetve a külön erre a célra létrehozott internetes felületein igényelhetik munkavállalóik számára kártyát a munkáltatók.</p><p style="text-align: justify;"><strong>SZÉP-Kártya</strong> elfogadóhely lehet belföldi szálláshely; utazási iroda (belföldi szálláshely-szervezés esetén); étterem; menza; büfé (meleg étel esetén); színház; múzeum; állatkert; vidámpark; hajózási társaság; edző- és fitneszterem; lovarda; sípálya; fürdő (szauna és gőzfürdő, gyógyfürdő); szolárium; fogyasztó- és karcsúsító szalon. <strong>2011. december 31-én a SZÉP-kártya</strong> elfogadóhelyek száma meghaladta az ötezret, a tervek szerint az év közepére a <strong>20 ezret</strong> is el fogja.</p><p style="text-align: justify;"><span style="text-decoration: underline;">A SZÉP Kártya januártól három alszámlát tartalmazhat:</span></p><p style="text-align: justify;">A szálláshely-szolgáltatási alszámlára a munkáltatók kedvezményesen évi 225 ezer forintot utalhatnak át. Innen csak és kizárólag a szálláshelyek, valamint a belföldi utazások árát lehet fedezni.</p><p style="text-align: justify;">A rekreációs alszámlára kedvezményesen átutalható keret évi 75 ezer forint, amelyet szórakoztató és kulturális intézményekben (színház, múzeum, állatkert, vidámpark, hajózás) valamint az egészségmegőrzést szolgáló szolgáltatásoknál (edző- és fitnesz termekben, lovaglásnál, hazai sípályákon, törökfürdőkben, szaunákban és gőzfürdőkben, gyógyfürdőkben, valamint szoláriumokban és fogyasztó- és karcsúsítószalonokban) lehet felhasználni. Ez az alszámla is alkalmas a belföldi szálláshely-költségek fedezésére.</p><p style="text-align: justify;">Az <strong>évi 150 ezer</strong> (havi 12.500) forintos kedvezményes kerettel rendelkező melegétel alszámláról éttermekben, büfékben, menzákon lehet majd költeni. A keretből ugyanúgy lehet fedezni a szálláshely költségeket is.</p><p style="text-align: justify;">A SZÉP Kártyára év közben bármikor - akár egyfajta jutalomként is - átutalhatnak a munkáltatók, miközben természetesen lehetőség van a bérkiegészítésként adott, megszokott havi átutalásokra (étkezési-jegyek, sport-célú juttatások) is.</p><p style="text-align: justify;"><strong>Mi az Erzsébet-utalvány?</strong></p><p style="text-align: justify;">Az Erzsébet-utalvány a Magyar Nemzeti Üdülési Alapítvány által papír alapon vagy elektronikus formában kibocsátott, hideg- és, 2012-ben meleg étel vásárlására is felhasználható utalvány. Az utalvány papíralapú lesz, de tervezik az elektronikus kártyás verziót is. Az utalványokat a januári fizetéskor, február elején kaphatják meg azok a munkavállalók, akik ilyet igényeltek, eddig mintegy 700 ezren. Az elfogadóhelyek száma eddig 17 ezer, a kibocsátó célja, hogy ez a szám tavaszra elérje a 20 ezret.</p><p style="text-align: justify;">Az biztos, hogy az elfogadóhelyek közül a magyar tulajdonú üzletláncokkal <strong>(CBA, Coop, Reál</strong>) már megállapodott a kibocsátó Nemzeti Üdülési Szolgálat (NÜSZ) Kft., kérdés azonban, hogy a nagy nemzetközi áruházláncok magyarországi üzleteiben mikor használhatjuk majd az utalványt. A NÜSZ szerint minden olyan kereskedelmi lánccal folytatnak tárgyalást, amely elősegíti az országos lefedettséget.</p>
